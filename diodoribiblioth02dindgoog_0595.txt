ι
ὲ

IV 61. 62. 495

καὶ διὰ τὴν λύπην ἐπιλαθομένους τῆς Αἰγέως
παραγγελίας, τοῖς μέλασιν ἵστίοις καταπλεῖν εἰς τὴν

÷ 306 Ἀττικήν. Αἰγέα δὲ θεασάμενον ’τὸν κατάπλουν, καὶ ‘1

δόξαντα τεθνηκέναι τὸν υἱόν, ἡρωικὴν ἅμα πρᾶξιν

τ 5 κᾱὶ συμφορὰν ἐπιτελέσασθαι· ἀναβάντα γὰρ εἰς

τὴν ἀκρόπολιν, καὶ διὰ τὴν ὑπερβολὴν τῆς λύπης
προσκόψαντα τῷ ζῆν, ἑαυτὸν κατακρημνίσαι. μετὰ 8
δὲ τὴν Αἰγέως τελευτὴν Θησεὺς διαδεξάμενος τὴν
βασιλείαν ἦρχε τοῦ πλήθους νομίμως καὶ πολλὰ
10 πρὸς αὔξησιν τῆς πατρίδος ἔπραξεν. ἐπιφανέστατον
δὲ συνετελέσθη τὸ τοὺς δήμους, ὄντας μικροὺς μὲν
τοῖς μεγέθεσι, πολλοὺς δὲ τὸν ἀριθμόν, μεταγαγεῖν
εἰς τὰς Ἀθήνας· ἀπὸ γὰρ τούτων τῶν χρόνων 9
Ἀθηναῖοι διὰ τὸ βάρος τῆς πόλεως φρονήματος ’
15 ἐνεπίμπλαντο καὶ τῆς τῶν Ἑλλήνων ἡγεμονίας
ὠρέχθησαν. ἡμεῖς δὲ περὶ τούτων ἀρκούντως διε-
ληλυθότες τὰ λειπόμενα τῶν περὶ Θησέα γενομένων
ἀναγράψομεν.
Δευκαλίων ὁ πρεσβύτατος τῶν Μίνωος παίδων, 62
20 δυναστεύων τῆς Κρήτης καὶ ποιησάμενος πρὸς Ἀθη-
ναίους συμμαχίαν, συνῴκισε τὴν ἰδίαν ἀδελφὴν
Φαίδραν Θησεῖ. μετὰ δὲ τὸν γάμον Ἱππόλυτον μὲν
τὸν ἐκ τῆς Ἀμαζονίδος γενόμενον υίὸν ἔπεμψεν είς
Τροιζῆνα τρέφεσθαι παρὰ τοῖς Αἴθρας ἀδελφοῖς,

, 25 ἐκ δὲ Φαίδρας Ἀκάμαντα καὶ Δημοφῶντα ἐγέννησε.

μικρὸν δ’ ὕστερον Ἱππολύτου ἐπανελθόντος είς τὰς 2
Ἀθήνας πρὸς τὰ μυστήρια, Φαίδρα διὰ τὸ κάλλος
ἐρασθεῖσα αὐτοῦ τότε μὲν ἀπελθόντος εἰς Τροιζῆνα

10 τῆς om. D 22 μετὰ δὲ τὸν] μετὰ τὸν D¹, ὃς
μετὰ τὸν C'F 23 ἐκ om. D. 28 εἰς Τρριζῆνα om. II.

 

