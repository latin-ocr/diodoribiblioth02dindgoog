324 DIODORI SICULI

’παλαιὸν ὑπῆρχε πλήρης παντοδαπῶν καὶ φοβερῶν 206
ἑρπετῶν, ἀφ’ ὧν καὶ ταύτης ἔτυχε τῆς προσηγορίας,
ἐν δὲ τοῖς μεταγενεστέροις χρόνοις ὑπὸ τῶν κατὰ
τὴν Ἀλεξάνδρειαν βασιλέων οὕτως ἐξημερώθη φι-λο-
τίμως ὥστε μηδὲν ἔτι κατ’ αὐτὴν ὁρᾶσθαι τῶν 5

5 προϋπαρξάντων ζῴων. οὐ παραλειπτέον δ’ ἡμῖν

, οὐδὲ τὴν αἰτίαν τῆς περὶ τὴν ἡμέρωσιν φιλοτιμίας.
εὑρίσκεται γὰρ ἐν τῇ νήσῳ ταύτῃ τὸ καλούμενον
τοπάζιον, ὅπερ ἐστὶ λίθος διαφαινόμενος ἐπιτερ-
πής , ὑάλφ παρεμφερὴς καὶ θαυμαστὴν ἔγχρυσον 10

6 πρόσοψιν παρεχόμενος. διόπερ ἀνεπίβατος τοῖς άλ-
λοις τηρεῖται, θανατουμένου παντὸς τοῦ προσπλεύ-
σαντος ὑπό τῶν καθεσταμένων ἐπ’ αὐτῆς φυλάκων.
οὗτοι δὲ τὸν ἀριθμὸν ὄντες ὀλίγοι βίον ἔχουσιν
ἀτυχῆ. ἵνα μὲν γὰρ μηδεὶς λίθος διακλαπῇ, πλοῖον 15
οὐκ ἀπολείπεται τὸ παράπαν έν τῇ νήσω· οἱ δὲ
παραπλέοντες αὐτὴν διὰ τὸν ἀπὸ τοῦ βασιλέως φόβον
πόρρωθεν παραθέουσι· τροφαὶ δὲ αἰ μὲν παρακομι-
ζόμεναι ταχέως ἐκλείπουσιν, ἕτεραι δ’ ἐγχώριοι τὸ

7 σύνολον οὐχ ὑπάρχουσι. διόπερ ὅταν τῶν σιτίων 20
ὀλίγα καταλείπηται, κάθηνται πάντες οἰ κατὰ τὴν
κώμην προσδεχόμενοι τὸν τῶν κομιζόντων τὰς τρο-
φας κατάπλουν· ὧν βραδυνόντων εἰς τὰς ἐσχάτας

8 ἐλπίδας συστέλλονται. ὁ δὲ προειρημένος λίθος
φυόμενος ἐν ταῖς πέτραις τὴν μὲν ἡμέραν διὰ τὸ 25
πνῖγος οὐχ ὁρᾶται, κρατούμενος ὑπὸ τοῦ περὶ τὸν
’ἥλιον φέγγους, τῆς δὲ νυκτὸς ἐπιγινομένης ἐν σκότει
διαλάμπει καὶ πόρρωθεν δῆλός ἐστιν ἐν ᾧ ποτ’ ἂν

. . 5 ὥστε] ὡς II 13 ἐπ’ αὐτῆς Hertlein‚ ὑπ’ αὐτῶν
hbn 16 καταλείπεται C 28 δῆλον 012⁷.ss

