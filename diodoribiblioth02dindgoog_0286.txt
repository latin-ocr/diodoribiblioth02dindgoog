Vr
186 DIODORI SICULI

κοσίων, καὶ τῇ μὲν δεξιᾷ χειρὶ κατεῖχε τῆς κεφα-
λῆς ὄφιν, τῇ δ’ ἀριστερᾷ σκῆπτρον λιθοκόλλητον.

’1 τούτοις δὲ πᾶσι κοινὴ παρέκειτο τράπεζα χρυσῆ
σφυρήλατος, τὸ μὲν μῆκος ποδῶν τετταράκοντα, τὸ
δ’ εὖρος πεντεκαίδεκα, σταθμὸν ἔχουσα ταλάντων 5
πεντακοσίων. ἐπὶ δὲ ταύτης ἐπέκειντο δύο καρχή-

8 σια, σταθμὸν ἔχοντα τριάκοντα ταλάντων. ἦσαν
δὲ καὶ θυμιατήρια τὸν μὲν ἀριθμὸν ἴσα, τὸν δὲ
σταθμὸν ἑκάτερον ταλάντων τριακοσίων· ὑπῆρχον
δὲ καὶ κρατῆρες χρυσοῖ τρεῖς, ὧν ὁ μὲν τοῦ Διὸς 10
εἷλκε τάλαντα Βαβυλώνια χίλια καὶ διακόσια, τῶν

9 δ’ ἄλλων ἑκάτερος ἑξακόσια. ἀλλὰ ταῦτα μὲν οἱ
τῶν Περσῶν βασιλεῖς ὕστερον ἐσύλησαν· τῶν δὲ
βασιλείων καὶ τῶν ἄλλων κατασκευασμάτων ὁ χρό-
νος τὰ μὲν ὁλοσχερῶς ἠφάνισε, τὰ δ’ ἐλυμήνατο· 15
καὶ γὰρ αὐτῆς τῆς Βαβυλῶνος νῦν βραχύ τι μέρος
οἰκεῖται, τὸ δὲ πλεῖστον ἐντὸς τείχους γεωργεῖται.

10 Ἵπῆρχε δὲ καὶ ὁ κρεμαστὸς καλούμενος κῆπος
παρὰ τὴν ἀκρόπολιν, οὐ Σεμιράμιδος, ἄλλά τινος 124
ὕστερον Σύρου βασιλέως κατασκευάσαντος χάριν 20
γυναικὸς παλλακῆς· ταύτην γάρ φασιν οὖσαν τὸ
γένος Περσίδα καὶ τοὺς ἐν τοῖς ὄρεσι λειμῶνας ἐπι-
ζητοῦσαν άξιῶσαι τὸν βασιλέα μιμήσασθαι διὰ τῆς
τοῦ φυτουργείου φιλοτεχνίας τὴν τῆς Περσίδος χώ-

2 ρας ἰδιότητα. ἔστι δ’ ὁ παράδεισος τὴν μὲν πλευ- 25
ρὰν ἑκάστην παρεκτείνων εἰς τέτταρα πλέθρα, τὴν
δὲ πρόσβασιν ὀρεινὴν καὶ τὰς οἰκοδομίας ἄλλας ἐξ
ἄλλων ἔχων, ὥστε τὴν πρόσοψιν εἶναι θεατροειδῆ.

3 δ’ ἅπασι OF 5 δεκαπέντε OF 18 ὑπάρχει DF.

