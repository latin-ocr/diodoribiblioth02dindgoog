244 monem smum

φρονήσαντας, τῶν δὲ καθ’ ἑαυτοὺς μνησικακήσαντας,
πολεμῆσαι συνεχῶς τὸ ἔθνος ἐπὶ τοσοῦτον ὥστε
μηδ’ ὄνομα τοῦ γένους τῶν Ἀμαζονίδων ἀπολιπεῖν.

5 μετὰ γὰρ τὴν ”Ηρακλέους στρατείαν ὀλίγοις ὕστερον
ἔτεσι κατὰ τὸν Τρωικὸν πόλεμόν φασι Πενθεσίλειαν 5
τὴν βασιλεύουσαν τῶν ὑπολελειμμένων Ἀμαζονίδων,
’Άρεος μὲν οὖσαν θυγατέρα, φόνον δ’ ἐμφύλιον 158
ἐπιτελεσαμένην , φυγεῖν έκ τῆς πατρίδος διὰ τὸ
μύσος. συμμαχήσασαν δὲ τοῖς Τρωσὶ μετὰ τὴν
Ἕκτορος τελευτὴν πολλοὺς ἀνελεῖν τῶν Ἑλλήνων, 10
ἀριστεύσασαν δ’ αὐτὴν ἐν τῇ παρατάξει καταστρέψαι

6 τὸν βίον ἡρωικῶς ὑπ’ Ἀχιλλέως ἀναιρεθεῖσαν. τῶν
μὲν οὖν Ἀμαζονίδων ἐσχάτην ταύτην λέγουσιν
ἀνδρεία διενεγκεῖν, καὶ τὸ λοιπὸν ἀεὶ τὸ ἔθνος
ταπεινούμενον ἀσθενῆσαι παντελῶς· διὸ καὶ κατὰ 15
τοὺς νεωτέρους καιρούς, ἐπειδάν τινες περὶ τῆς
αὐτῶν ἀνδρείας διεξίωσι, μύθους ἡγοῦνται πεπλα-
σμένους τὰς περὶ τῶν Ἀμαζονίδων ἀρχαιολογίας.

47 Ἡμεῖς δ’ ἐπεὶ τὰ πρὸς ἄρκτους κεκλιμένα μέρη
τῆς Ἀσίας ἠξιώσαμεν ἀναγραφῆς, οὐκ ἀνοίκειον εἷ- 80
ναι νομίζομεν τὰ περὶ τῶν Ὑπερβορέων μυθολο-
γούμενα διελθεῖν. τῶν γὰρ τὰς· παλαιὰς μυθολο-
γίας ἀναγεγραφότων Ἑκαταῖος καί τινες ἕτεροί φασιν
έν τοῖς ἀντιπέρας τῆς Κελτικῆς τόποις κατὰ τὸν
ὠκεανὸν εἶναι νῆσον οὐκ ἐλάττω τῆς Σικελίας. 25
ταύτην ὑπάρχειν μὲν κατὰ τὰς ἄρκτους, κατοικεῖ-
σθαι δὲ ὑπὸ τῶν ὀνομαζομένων Ὑπερβορέων ἀπὸ
τοῦ πορρωτέρω κεῖσθαι τῆς βορείου πνοῆς· οὖσαν

11 ἀριστεύουσαν OF 18 Ἀμαζόνων CF.

