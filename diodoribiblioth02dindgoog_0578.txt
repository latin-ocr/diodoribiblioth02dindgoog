478 DIODORI SICULI

- 2 σειν καὶ ποιήσειν ἀπ’ ἀρχῆς ἄρνα. συγκαταθεμένων

δ’ αὐτῶν , μυθολογοῦσι τὴν Μήδειαν κατὰ μέλη
διελοῦσαν τὸ σῶμα τοῦ κριοῦ καθεψῆσαι, καὶ διά
τινων φαρμάκων παρακρουσαμένην ἐξελεῖν ἐκ τοῦ
λέβητος ἀρνὸς εἴδωλον. ἐνταῦθα τῶν παρθένων 5
καταπλαγεισῶν, καὶ πίστεις τῆς ἐπαγγελίας ἡγησα-
μένων ἐνδεχομένας ἔχειν, ὑπουργῆσαι τοῖς προσ-
τάγμασι. καὶ τὰς μὲν ἄλλας ἁπάσας τὸν πατέρα
τυπτούσας ἀποκτεῖναι, μόνην δ’ ’Ἄλκηστιν δι’ εὐσε-

3 βείας ὑπερβολὴν ἀποσχέσθαι τοῦ γεννήσαντος. μετὰ ιο
δὲ ταῦτα τὴν Μήδειάν φασι τοῦ μὲν τὸ σῶμα κατα-
κόπτειν ἢ καθέψειν ἀποστῆναι, προσποιησαμένην δὲ
δεῖν πρότερον εὐχὰς ποιήσασθαι τῇ σελήνῃ, τὰς
μὲν παρθένους ἀναβιβάσαι μετὰ λαμπάδων ἐπὶ τὸ
μετεωρότατον τέγος τῶν βασιλείων, αὐτὴν δὲ τῇ 15
Κολχίδι διαλέκτῳ κατευχήν τινα μακρὰν διερχομένην
ἐγχρονίζειν, ἀναστροφὴν διδοῦσαν τοῖς μέλλουσι

4 ποιεῖσθαι τὴν ἐπίθεσιν. διὸ καὶ τοὺς Ἀργοναύτας
ἀπὸ τῆς σκοπῆς καταμαθόντας τὸ πῦρ, καὶ νομίσαντας
συντετελέσθαι τὴν ἀναίρεσιν τοῦ βασιλέως, ὁρμῆ- 20
σαι δρόμῳ πρὸς τὴν πόλιν, παρεισελθόντας δ’ ἐντὸς ·
τοῦ τείχους ἐσπασμένοις τοῖς ξίφεσιν εἰς τὰ βασί-
λεια καταντῆσαι καὶ τοὺς ἐναντιουμένους τῶν φυ-
λάκων ἀνελεῖν. τὰς δὲ τοῦ Πελίου θυγατέρας ἄρτι
καταβεβηκυίας ἀπὸ τοῦ τέγους πρὸς τὴν καθέψησιν, 25
καὶ παραδόξως ἐν τοῖς βασιλείοις ἰδούσας τόν τε
Ἰάσονα καὶ τοὺς ἀριστεῖς, περιαλγεῖς ἐπὶ τῇ συμ- 296
φορᾷ γενέσθαι· οὔτε γαρ ἀμύνασθαι τὴν Μήδειαν

6 ἐπαγγελίας] πράξεως OF 11 τὴν om. D
19 νομίσαντας] νοήσαντας f. 23 καταντῆσαι καὶοω. ΙΙ.

