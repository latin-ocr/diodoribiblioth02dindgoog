118 DIODORI SICULI

καὶ παρὰ τοῖς ’Ἕλλησιν οὐ μετρίως ἐθαυμάσθη ·
3 διόπερ οί μέγιστοι τῶν ἐν παιδείᾳ δοξασθέντων
ἐφιλοτιμήθησαν εἰς Αἴγυπτον παραβαλεῖν, ἵνα μετά· 80
σχωσι τῶν τε νόμων καὶ τῶν ἐπιτηδευμάτων ὡς
4 ἀξιολόγων ὄντων. καίπερ γὰρ τῆς χώρας τὸ πα· 5
λαιὸν δυσεπιβάτου τοῖς ξένοις οὔσης διὰ τὰς προ-
ειρημένας αἰτίας, ὅμως ἔσπευσαν εἰς αὐτὴν παρα-
βαλεῖν τῶν μὲν ἀρχαιοτάτων Ὀρφεὺς καὶ ὁ ποιη-
τὴς Ὅμηρος, τῶν δὲ μεταγενεστέρων ἄλλοι τε πλεί-
ους καὶ Πυθαγόρας ὁ Σάμιος, ἔτι δὲ Σόλων ὁ 10
5 νομοθέτης. λέγουσι τοίνυν Αἰγύπτιοι ’παρ’ αὑτοῖς
τήν τε τῶν γραμμάτων εὕρεσιν γενέσθαι καὶ τὴν
τῶν ἄστρων παρατήρησιν, πρὸς δὲ τούτοις τά τε
κατὰ τὴν γεωμετρίαν θεωρήματα καὶ τῶν τεχνῶν
τὰς πλείστας εὑρεθῆναι, νόμους τε τοὺς ἀρίστους 15
6 τεθῆναι. καὶ τούτων μεγίστην ἀπόδειξίν φασιν εἷ-
ναι τὸ τῆς Αἰγύπτου πλείω τῶν ἑπτακοσίων καὶ
τετρακισχιλίων ἐτῶν βασιλεῦσαι τοὺς πλείους ἐγγε-
νεῖς καὶ τὴν χώραν εὐδαιμονεστάτην ὑπάρξαι τῆς
ἁπάσης οἰκουμένης· ταῦτα γὰρ οὐκ ἄν ποτε γενέ· 2⁰
σθαι μὴ οὐ τῶν ἀνθρώπων χρωμένων κρατίστοις
ἔθεσι καὶ νόμοις καὶ τοῖς κατὰ πᾶσαν παιδείαν ἐπι-
⁷ τηδεύμασιν. ὅσα μὲν οὖν Ἡρόδοτος καί τινες τῶν
τὰς Αἰγυπτίων πράξεις συνταξαμένων ἐσχεδιάκασιν,
ἑκουσίως προκρίναντες τῆς ἀληθείας τὸ παραδοξο- 25
λογεῖν καὶ μύθους πλάττειν ψυχαγωγίας ἕνεκα, παρ-
ήσομεν, αὐτὰ δὲ τὰ παρὰ τοῖς ἱερεῦσι τοϊς κατ’

6 τοῖς ξένοις δυσεπιβάτου vulg. 10 δὲ] δὲ καὶ vulg.
12 καὶ τὴν] καὶ CF 14 κατὰ] περὶ vulg. 24 αἰγυ-
πτίοις D 26 καὶ μύθους πλάττειν del. Eich.

