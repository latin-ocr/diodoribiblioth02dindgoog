11 56. 57. χ 261

παρ’ αὐτοῖς σκιὰν μηδενὸς διὰ τὸ κατὰ κορυφὴν
εἶναι τὸν ἥλιον. βιοῦν δ’ αὐτοὺς κατὰ συγγενείας 57
καὶ συστήματα, συνηγμένων τῶν οἰκείων οὐ πλει-
όνων ἢ τετρακοσίων· τούτους δ’ ἐν τοῖς λειμῶσι
5 διαζῆν, πολλὰ τῆς χώρας ἐχούσης πρὸς διατροφήν·
διὰ γὰρ τὴν ἀρετὴν τῆς νήσου καὶ τὴν εὐκρασίαν
τοῦ ἀέρος γεννᾶσθαι τροφὰς αὐτομάτους πλείους
τῶν ἱκανῶν. φύεσθαι γὰρ παρ’ αὐτοῖς κάλαμον 2
πολύν, φέροντα καρπὸν δαψιλῆ, παρεμφερῆ τοῖς
10 λευκοῖς ὀρόβοις. τοῦτον οὖν συναγαγόντες βρέ-
χουσιν ἐν ὕδατι θερμῷ, μέχρι ἂν τὸ· μέγεθος σχῶ-
σιν ὡς ᾠοῦ περιστερᾶς· ἔπειτα συνθλάσαντες καὶ
τρίψαντες ἐμπείρως ταῖς χερσὶ διαπλάττουσιν ἄρτους,
οὓς ὀπτήσαντες σιτοῦνται διαφόρους ὄντας τῇ γλυ-
15 κύτητι. εἶναι δὲ καὶ πηγὰς ὑδάτων δαψιλεῖς, τὰς 3
μὲν θερμῶν εἰς λουτρά καὶ κόπων ἀφαίρεσιν εὐθέ-
τους, τάς δὲ ψυχρῶν τῇ γλυκύτητι διαφόρους καὶ
πρὸς ὑγίειαν συνεργεῖν δυναμένας. ὑπάρχειν δὲ
παρ’ αὐτοῖς καὶ παιδείας πάσης ἐπιμέλειαν, μάλιστα
20 δὲ ἀστρολογίας· γράμμασί τε αὐτοὺς χρῆσθαι κατὰ 4
μὲν τὴν δύναμιν τῶν σημαινόντων εἴκοσι καὶ ὀκτὼ
τὸν ἀριθμόν, κατὰ δὲ τοὺς χαρακτῆρας ἑπτά, ὧν
ἕκαστον τετραχῶς μετασχηματίζεσθαι. γράφουσι δὲ
τοὺς στίχους οὐκ εἰς τὸ πλάγιον ἐκτείνοντες, ὥσπερ
25 ἡμεῖς, ἀλλ’ ἀνωθεν κάτω καταγράφοντες εἰς ὀρθόν.
πολυχρονίους δ’ εἶναι τοὺς ἀνθρώπους καθ’ ὑπερ-
βολήν, ὡς ἀν ἀχρι τῶν πεντήκοντα καὶ ἑκατὸν ἐτῶν

11 ἔχωσι 0 21 σημαινομένων Dind. 23 γράφουσι
— 25 ὀρθόν in omnibus codicibus post p. 262, 4 ἀπότομον
scripta sunt: transposuit wesseling 27 τῶν om. D. ἔτη D.

