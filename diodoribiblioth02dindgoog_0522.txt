422 DIODORI SICULI

γὰρ κατὰ πᾶσαν τὴν οἰκουμένην ὅτι Χρυσάωρ ὁ
λαβὼν ἀπὸ τοῦ πλούτου τὴν προσηγορίαν βασιλεύει
μὲν ἁπάσης Ἰβηρίας, τρεῖς δ’ ἔχει συναγωνιστὰς
υίούς, διαφέροντας ταῖς τε ῥώμαις τῶν σώματων
καὶ ταῖς ἐν τοῖς πολεμικοῖς ἀγῶσιν ἀνδραγαθίαις, 5
πρὸς δὲ τούτοις ὅτι τῶν υἱῶν ἕκαστος μεγάλας ἔχει
δυνάμεις συνεστώσας ἐξ ἐθνῶν μαχίμων· ὧν δὴ

, χάριν ὁ μὲν Εὐρυσθεὺς νομίζων δυσέφικτον εἶναι
τὴν ἐπὶ τούτους στρατείαν, προσετετάχει τὸν προ-

3 ειρημένον ἆθλον. ὁ δ’ Ἡρακλῆς ἀκολούθως ταῖς 1⁰
προκατειργασμέναις πράξεσι τεθαρρηκότως ὑπέστη 263
τοὺς κινδύνους. καὶ τὰς μὲν δυνάμεις ἤθροισεν εἰς
Κρήτην, κεκρικὼς ἐκ ταύτης ποιεῖσθαι τὴν ὁρμήν·
σφόδρα γὰρ εὐφυῶς ἡ νῆσος αὕτη κεῖται πρὸς τὰς
ἐφ’ ὅλην τὴν οἰκουμένην στρατείας. πρὸ δὲ τῆς ἀνα· 15
γωγῆς τιμηθεὶς ὑπὸ τῶν ἐγχωρίων μεγαλοπρεπῶς,
καὶ βουλόμενος τοϊς Κρησὶ χαρίσασθαι, καθαρὰν
ἐποίησε τὴν νῆσον τῶν θηρίων. διόπερ ἐν τοῖς
ὕστερον χρόνοις οὐδὲν ἔτι τῶν ἀγρίων ζῴων ὑπῆρχεν
ἐν τῇ νήσω, οἷον ἄρκτων, λύκων, ὄφεων ἢ τῶν 2⁰
ἄλλων τῶν τοιούτων. ταῦτα δ’ ἔπραξεν ἀποσεμνύ-
νων τὴν νῆσον, ἐν ᾗ μυθολογοῦσι καὶ γενέσθαι

4 καὶ τραφῆναι τὸν Δία. ποιησάμενος οὖν τὸν ἐκ
ταύτης πλοῦν κατῆρεν εἰς τὴν Λιβύην, καὶ πρῶτον

μὲν Ἀνταῖον τὸν ῥώμῃ σώματος καὶ παλαίστρας 25 ;

ἐμπειρίᾳ διαβεβοημένον καὶ τοὺς ὑπ’ αὐτοῦ κατα-
παλαισθέντας ξένους ἀποκτείναντα προκαλεσάμενος

1 κατὰ πᾶσαν] καθ’ ὅλην Π 7 ἐθνῶν ἀνδρῶν ΙΙ
20 ἄρκιον DF 21 τῶν om. D 24 ἔκπλουν (ο. 42, 1)
27 ἀποκτείνοντα Bekker.

 

