——t.÷

ΠΙ 36. 37. 319

δυσκαταγώνιστον ἐχειρώσαντο, τοιάνδε τινὰ μηχα-
νὴν πορισάμενοι. κατεσκεύασαν ἀπὸ σχοίνου πυκνῆς
περιφερὲς πλόκανον, τῷ μὲν τύπῳ τοῖς κύρτοις ἐμ-
φερές, τῷ δὲ μεγέθει καὶ τῇ διαλήψει τῆς χώρας

5 δυνάμενον δέξασθαι τὸν ὄγκον τοῦ θηρίου. κατ- 2
οπτεύσαντες οὖν τὸν φωλεὸν αὐτοῦ καὶ τὴν ὥραν
τῆς τε ἐπὶ τὴν νομὴν ἐξόδου καὶ πάλιν τῆς ἐπανόδου,
ὡς τάχισθ’ ὥρμησεν ἐπὶ ,τὴν ἄγραν τὴν συνήθη
τῶν ἑτερογενῶν ζῳων, τὸ μὲν προϋπάρχον τοῦ φω-
10 λεοῦ στόμα λίθοις εὐμεγέθεσι καὶ γῇ συνῳκοδόμη-
σαν, τὸν δὲ πλησίον τῆς λόχμης τόπον ὑπόνομον
ποιήσαντες καὶ τὸ πλόκανον εἰς αὑτὸν ἐνθέντες
ἐναντίον ἐποίησαν τὸ στόμιον, ὥστε ἐξ ἑτοίμου τῷ

θηρίῳ τὴν εἴσοδον ὑπάρχειν. κατὰ δὲ τὴν ἐπάν· 3
15 οδον τοῦ ζῴου παρεσκευασμένοι-ἣ,τοξότας καὶ σφεν-
δονήτας, ἔτι δὲ ἱππεῖς πολλούς, πρὸς δὲ τούτοις
σαλπικτὰς καὶ τὴν ἄλλην ἅπασαν χορηγίαν, ἅμα
[δὲ] τῷ προσπελάζειν τὸ μὲν θηρίον μετεωρότερον
τῶν ἱππέων ἐξῆρε τὸν αὐχένα, οἰ δ’ ἐπὶ τὴν θήραν
20 ἠθροισμένοι προσεγγίσαι μὲν οὐκ ἐτόλμων, νενου-
θετημένοι ταῖς προγεγενημέναις συμφοραῖς, πόρρω-
θεν δὲ πολλαῖς χερσὶν ἐφ’ ἕνα καὶ μέγαν σκοπὸν
βάλλοντες ἐτύγχανον, καὶ τῇ τε τῶν ἱππέων ἐπι-
φανείᾳ καὶ πλήθει κυνῶν ἀλκίμων, ἔτι δὲ τῷ διὰ
y 25 τῶν σαλπίγγων ἤχῳ, κατέπληττον τὸ ζῷον. διόπερ
ὑποχωροῦντος αὐτοῦ πρὸς τὴν οἰκείαν λόχμην τοσοῦ-

τον ἐπεδίωκον ὥστε μὴ παροξύνειν ἐπὶ πλέον. ὡς 4
δὲ τῆς ἐνῳκοδομημένης φάραγγος ἤγγισεν, ἀθρόως

- 18 δὲ del. Reiske 25 κατεπλήττοντο OF 26 αὑτοῦ
del. Dind. οἰκείαν D, οἰκείαν αὑτοῦ vulg. 28 συνῳκο-

