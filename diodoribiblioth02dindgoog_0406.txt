306 DIODORI SICULI

τοῦ βίον τέλος ού μόνον παράδοξον ἔχουσιν, ἀλλὰ
καὶ πάντων ἀκληρότατον. ὅταν γὰρ πλησιάζῃ τὸ
γῆρας, ἐμφύονται τοῖς σώμασι πτερωτοὶ φθεῖρες
οὐ μόνον διάφοροι τοῖς εἴδεσιν, ἀλλὰ καὶ ταῖς

6 ἰδέαις ἄγριοι καὶ παντελῶς εἰδεχθεῖς. ἀρξάμενον 5
δὲ τὸ κακὸν ἀπὸ τῆς γαστρὸς καὶ τοῦ θώρακος
ἐπινέμεται πάντα τὸν όγκον ἐν ὀλίγῳ χρόνῳ. ὁ δὲ
πάσχων τὸ μὲν πρῶτον ῶς ὑπὸ ψώρας τινὸς ἐρεθι-
ζόμενος μετρίως ὀδαξᾶσθαι φιλοτιμεῖται, μεμιγμένην
ἔχοντος τοῦ πάθους ἀλγηδόσι τὴν χαράν· μετὰ δὲ 10
ταῦτα ἀεὶ μᾶλλον τῶν ἐγγενομένων θηρίων είς τὴνι96
ἐπιφάνειαν ἐκπιπτόντων συνεκχεῖται πλῆθος ἰχῶρος
λεπτοῦ, τὴν δριμύτητα παντελῶς ἔχοντος ἀνυπομό-

7 νητον. διόπερ ὁ συνεχόμενος τῷ πάθει βιαιότερον
ἀμύττει τοῖς ὄνυξι, στεναγμοὺς μεγάλους προϊέμενος. 15
κατὰ δὲ τὰς τῶν χειρῶν ἐξελκώσεις τοσοῦτο πλῆθος
ἐκπίπτει τῶν ἑρπετῶν ὥστε μηδὲν ἀνύειν τοὺς ἀπο-
λέγοντας, ῶς ἂν ἀλλων ἐπ’ ἄλλοις ἐκφαινομένων
καθάπερ ἔκ τινος ἀγγείου πολλαχῶς κατατετρημένου.
οὗτοι μὲν οὖν εἰς τοιαύτην διάλυσιν τοῦ σώματος 20
καταστρέφουσι τὸν βίον δυστυχῶς, εἴτε -διά τὴν
ἰδιότητα τῆς τροφῆς εἴτε διὰ τὸν ἀέρα τοιαύτης

ἡ τυγχάνοντες περιπετείας. ·

30 Τῷ δὲ ἔθνει τούτω χώρα παρήκει κατά τὸ
μέγεθος πολλὴ καὶ κατὰ τὰς τῆς νομῆς ποικιλίας 25.
ἀγαθή· ἕρημος δ’ ἐστὶ καὶ παντελῶς ἄβατος, οὐκ ἀπ’
ἀρχῆς σπανίζουσα τοῦ γένους τῶν ἀνθρώπων, ἀλλ’
έν τοῖς ὕστερον χρόνοις ἔκ τινος ἐπομβρίας ἀκαίρου

2 πλῆθος φαλαγγίων καὶ σκορπίων ἐξενέγκασα. τοσοῦτο

2 πλησιάσῃ vulg. 9 ὅδάξεσθαι Dind.

