212 DIODOBI SICULI

8 ὁ δὲ Βέλεσυς έν ὑπαίθρῳ τὴν νύκτα διηγρυπνηκὼς

. καὶ δπερὶ τὴν τῶν ἄστρων παρατήρησιν φιλοτιμηθείς,
ἔφησε τοῖς ἀπηλπικόσι τά πράγματα, ἂν πένθ’ ἡμέ-
ρας ἀναμείνωσιν, αὐτομάτην ἥξειν βοήθειαν καὶ
μεταβολὴν ἔσεσθαι τῶν ὅλων παμμεγέθη εἰς τού- 5
ναντίον· ταῦτα γὰρ ὁρᾶν διὰ τῆς τῶν ἄστρων έμ-
πειρίας προσημαίνοντας αὐτοῖς τοὺς θεούς. καὶ παρε-
κάλει ταύτας τὰς ἡμέρας μείναντας πεῖραν λαβεῖν
τῆς ἰδίας τέχνης καὶ τῆς τῶν θεῶν εὐεργεσίας.

26 μετακληθέντων οὖν πάντων πάλιν καὶ τὸν ὡρισμέ- 10
νον χρόνον ἀναμεινάντων, ἧκέ τις ἀπαγγέλλων διότι
δύναμις ἐκ τῆς Βακτριανῆς ἀπεσταλμένη τῷ βασι·

2 λεῑ πλησίον ἐστὶ πορευομένη κατὰ σπουδήν. ἔδο-
ξεν οὖν τοῖς περὶ τὸν Ἀρβάκην ἀπαντῆσαι τοῖς
στρατηγοῖς τὴν ταχίστην ἀναλαβόντας τῶν στρατιω- 15
τῶν τοὺς κρατίστους καὶ μάλιστ’ εὐζώνους, ὅπως,
ἂν μὴ διὰ τῶν λόγων τοὺς Βακτριανοὺς δύνωνται
πεῖσαι συναποστῆναι, τοῖς ὅπλοις βιάσωνται μετα-

3 σχεῖν τῶν αὐτῶν ἐλπίδων. τέλος δὲ πρὸς τὴν ἐλευ-
θερίαν ἀσμένως ὑπακουσάντων τὸ μὲν πρῶτον τῶν 20
ἡγεμόνων, ἔπειτα καὶ τῆς ὅλης δυνάμεως, πάντες

4 ἐν ταύτῷ κατεστρατοπέδευσαν. ὅτε δὴ συνέβη τὸν
βασιλέα τῶν Ἀσσυρίων τὴν μὲν ἀπόστασιν τῶν Βακ-
τριανῶν ἀγνοοῦντα, ταῖς δὲ προγεγενημέναις εὐημε-
ρίαις μετεωρισθέντα, τραπῆναι πρὸς ἄνεσιν, καὶ 25
τοῖς στρατιώταις διαδοῦναι πρὸς εὐωχίαν ἱερεῖα καὶ
,πλῆθος οἴνου τε καὶ τῶν ἄλλων ἐπιτηδείων. διό-

10 πάλιν ἁπάντων vulg. 17 δυνήσωνται D 19 τέλος
δὲ] τούτων δὲ aut ὧν conicio (nisi fortae maior lacuna. subest)
26 μεταδοῦναι ΙΙ.

 

