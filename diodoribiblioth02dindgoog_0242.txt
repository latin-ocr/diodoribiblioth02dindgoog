142 DIODORI SICULI

καὶ τοὺς ίέρακας κατάγουσιν εἰς Αἴγυπτον· καὶ τοῦτο
πράττουσιν ἐνίοτε τῶν ἐφοδίων αὐτοὺς ὑπολιπόν-

4 των. τὰ δὲ γινόμενα περὶ τὸν Ἆπιν τὸν έν Μέμφει
[ποικίλον] καὶ τὸν Μνεῦιν τὸν έν Ἡλιουπόλει καὶ
τὰ περὶ τὸν τράγον τὸν έν Μένδητι, πρὸς δὲ τού- 5
τοις τὸν κροκόδειλον τὸν κατὰ τὴν Μοίριδος λίμνην
καὶ τὸν λέοντα τὸν τρεφόμενον ἐν τῇ καλουμένῃ
Λεόντων πόλει, καὶ πολλὰ τοιαῦθ’ ἕτερα, διηγήσα-
σθαι μὲν εὐχερές, ἀπαγγείλαντα δὲ πιστευθῆναι παρὰ

5 τοῖς μὴ τεθεαμένοις δύσκολον. ταῦτα γὰρ ἐν ίεροῖς 10
μὲν περιβόλοις τρέφεται, θεραπεύουσι δ’ αὐτὰ πολλοὶ
τῶν ἀξιολόγων ἀνδρῶν τροφὰς διδόντες τὰς πολυ-
τελεστάτας· σεμίδαλιν γὰρ ἢ χόνδρον ἕψοντες έν
γάλακτι καὶ πέμματα παντοδαποὶ μέλιτι φυρῶντες,
καὶ κρέα χήνεια τὰ μὲν ἕψοντες, τὰ δ’ ὀπτῶντες 15
ἀνεκλείπτως χορηγοῦσι, τοῖς δ’ ὠμοφάγοις πολλὰ
τῶν ὀρνέων θηρεύοντες παραβάλλουσι, καὶ τὸ καθ-
όλου μεγάλην εἰσφέρονται σπουδὴν εἰς τὴν πολυ-

6 τέλειαν τῆς τροφῆς. λουτροῖς τε χλιαροῖς χρώμενοι
καὶ μύροις τοῖς κρατίστοις ἀλείφοντες καὶ παντο- 20
δαπὰς εὐωδίας θυμιῶντες οὐ διαλείπουσι, στρωμνάς
τε τὰς πολυτελεστάτας καὶ κόσμον εὐπρεπῆ χορη-
γοῦσι, καὶ τῶν συνουσιῶν ὅπως τυγχάνῃ κατὰ φύσιν
φροντίδα ποιοῦνται τὴν μεγίστην, πρὸς δὲ τούτοις
ὁμοφύλους θηλείας ’ἑκάστῳ τῶν ζῴων τὰς εὐειδε- 25
στάτας συντρέφουσιν, ἃς παλλακίδας προσαγορεύουσι
καὶ θεραπεύουσι ταῖς μεγίσταις δαπάναις καὶ λει-

1 ἀπάγουσιν vulg 4 ποικίλον om. C 6 τὸν ἐν τῇ
Μ. λίμνῃ 11 Μύριδος F 7 καλουμένῃ om. vulg 22
ἐκπρεπῆ malim 27 μεγίσταις] ὑπερβαλλούσαις D.

