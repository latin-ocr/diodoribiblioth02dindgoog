514 DIODORI SICULI

αὐτὸν περὶ τοῦ γάμου τῆς θυγατρὸς κρῖναι ταύτην
παρθένον διαφυλάττειν, ὑπολαμβάνοντα μόνως οὕτως
³ ἐκφεύξεσθαι τὸν κίνδυνον. διόπερ πολλῶν μνη-
στευομένων τὴν κόρην, ἆθλον προετίθει τοϊς βου-
λομένοις αὐτὴν γῆμαι τοιοῦτον· ἔδει τὸν μὲν ἡττη- 5
θέντα τελευτῆσαι, τὸν δ’ ἐπιτυχόντα γαμεῖν τὴν
κόρην. ὑπεστήσατο δ’ ἱπποδρομίαν ἀπὸ τῆς Πίσης
μέχρι τοῦ κατὰ Κόρινθον Ἰσθμοῦ πρὸς τὸν βωμὸν
τοῦ Ποσειδῶνος, τὴν δ’ ἄφεσιν τῶν ἵππων ἐποίησε

4 τοιαύτην. 6 μὲν Οἰνόμαος ἔθυε κριὸν τῷ Διί, 6 1⁰
δὲ μνηστευόμενος ἐξώρμα τέθριππον ἐλαύνων ἅρμα·
ἁγισθέντων δὲ τῶν ἱερῶν, τότε ἄρχεσθαι τοῦ δρό-
μου τὸν Οἰνόμαον καὶ διώκειν τὸν μνηστῆρα, ἔχοντα
δόρυ καὶ ἡνίοχον τὸν Μυρτίλον· εἰ δ’ ἐφίκοιτο
καταλαβεῖν τὸ διωκόμενον ἅρμα, τύπτειν τῷ δόρατι 1⁵
καὶ διαφθείρειν τὸν μνηστῆρα. τούτῳ δὲ τῷ τρόπῳ
τοὺς ἀεὶ μνηστευομένους καταλαμβάνων διὰ τὴν

β ὀξύτητα τῶν ἵππων πολλοὺς ἀνῄρει. Πέλοψ δ’ 6
Ταντάλου καταντήσας εἰς Πῖσαν , καὶ θεασάμενος
τὴν Ἱπποδάμειαν, ἐπεθύμησε τοῦ γάμού φθείρας 2⁰
δὲ τὸν ἡνίοχον τοῦ Οἰνομάου Μυρτίλον, καὶ λαβὼν
συνεργὸν πρὸς τὴν νίκην, ἔφθασε παραγενόμενος
ἐπὶ τὸν Ἰσθμὸν πρὸς τὸν τοῦ Ποσειδῶνος βωμόν.

6 6 δ’ Οἰνόμαος τὸ λόγιον τετελέσθαι νομίζων, καὶ
διὰ τὴν λύπην ἀθυμήσας, αὑτὸν ἐκ τοῦ ζῆν μετέ- 2⁵
στησε. τούτῳ δὲ τῷ τρόπω Πέλοψ γήμας την
Ἱπποδάμειαν παρέλαβε τὴν ἐν Πίσῃ βασιλείαν, καὶ
’διὰ τὴν ἀνδρείαν καὶ σύνεσιν ἀεὶ μᾶλλον αὐξόμενος

2 ὑπολαβόντα II 23 ἐπὶ] πρὸς D πρὸς] ἐπὶ D
27 καὶ διὰ τὴν ἀνδρείαν om. D 28 συνέσει D.

