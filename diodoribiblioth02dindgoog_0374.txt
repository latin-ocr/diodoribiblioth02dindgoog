274 DIODORI SICULI

6 συγγενέσιν ὀνείδη καταλίπῃ μείζω. πάντων δ’ ἐστὶ

2

7

παραδοξότατον τὸ γινόμενον περὶ τὴν τελευτὴν τῶν
βασιλέων. κατὰ γὰρ τὴν Μερόην οἰ περὶ τάς τῶν
θεῶν θεραπείας τε καὶ τιμὰς διατρίβοντες ἱερεῖς,
μεγίστην καὶ κυριωτάτην τάξιν ἔχοντες, ἐπειδὰν 5
ἐπὶ νοῦν αὐτοῖς ἔλθῃ, πέμπουσιν ἄγγελον πρὸς τὸν
βασιλέα, κελεύοντες ἀποθνήσκειν. τοὺς γὰρ θεοὺς
αὐτοῖς ταῦτα κεχρηματικέναι, καὶ δεῖν τὸ πρόσταγμα
τῶν ἀθανάτων ὑπὸ θνητῆς φύσεως μηδαμῶς παρ-
οραθῆναι. καὶ ἑτέρους δ’ ἐπιφθέγγονται λόγους, 1⁰
οἵους ἂν ἁπλῇ διανοίᾳ προσδέξαιτο φύσις ἀρχαία
μὲν καὶ δυσεξαλείπτῳ συνηθείᾳ συντεθραμμένη,
λόγον δ’ οὐκ ἔχουσα τὸν ἐναντιωσόμενον τοῖς οὐκ
ἀναγκαίως προσταττομένοις. κατὰ μὲν οὖν τοὺς
ἐπάνω χρόνους ὑπήκουον οί βασιλεῖς τοῖς ἱερεῦσιν, 15
οὐχ ὅπλοις οὐδὲ βίᾳ κρατηθέντες, ἀλλ’ ὑπ’ αὐτῆς 178
τῆς δεισιδαιμονίας τοὺς λογισμοὺς κατισχυόμενοι·
κατὰ δὲ τὸν δεύτερον Πτολεμαῖον ὁ βασιλεὺς τῶν
Αἰθιόπων Ἐργαμένης, μετεσχηκὼς Ἑλληνικῆς ἀγω-
γῆς καὶ φιλοσοφήσας, πρῶτος ἐθάρρησε καταφρο- 20
νῆσαι τοῦ προστάγματος. λαβὼν γάρ φρόνημα τῆς
βασιλείας ἄξιον παρῆλθε μετὰ [τῶν] στρατιωτῶν
εἰς τὸ ἄβατον, οὗ συνέβαινεν εἶναι τὸν χρυσοῦν
ναὸν τῶν Αἰθιόπων, καὶ τοὺς μὲν ἱερεῖς ἀπέσφαξε,
τὸ δὲ ἔθος τοῦτο καταλύσας διωρθώσατο πρὸς τὴν 25
ἑαυτοῦ προαίρεσιν.

Τὸ δὲ περὶ τοὺς φίλους τοῦ βασιλέως νόμιμον,
καίπερ ὃν παράδοξον, διαμένειν ἔφασαν ἕως τῶν

11 ἃν add. Dind. 20 φιλοσοφίας fort. 21 amirga-
τος vulg. 22 τῶν om. D 24 ἱερεῖς] ἅπαντας add. F.

