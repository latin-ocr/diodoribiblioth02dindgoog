1V 63. 64. 65. 499

βολήν, ἐπεχείρησεν ἐπερωτῆσαι τὴν Πυθίαν περὶ τῶν
κατ’· ἀλήθειαν γονέων. κατὰ δὲ τὴν Φωκίδα τούτων
ἀλλήλοις ἀπαντησάντων, ὁ μὲν Λάιος ὑπερηφάνως
ἐκχωρεῖν τῆς ὁδοῦ προσέταττεν, ὁ δ’ Οἰδίπους ὀρ-
5 γισθεὶς ἀπέκτεινε τὸν Λάιον, ἀγνοῶν ὅτι πατὴρ ἧν
αὐτοῦ. καθ’ ὃν δὴ χρόνον μυθολογοῦσι σφίγγα, 3
δίμορφον θηρίον, παραγενομένην εἰς τὰς Θήβας
αἴνιγμα προτιθέναι τῷ δυναμένῳ λῦσαι, καὶ πολ-
λοὺς ὑπ’ αὐτῆς δι’ ἀπορίαν ἀναιρεῖσθαι. προτιθε-
10 μένου δὲ ἐπάθλου φιλανθρώπου τῷ λύσαντι γαμεῖν
τὴν Ἰοκάστην καὶ βασιλεύειν τῶν Θηβῶν, ἄλλον
μὲν μηδένα δύνασθαι γνῶναι τὸ προτεθειμένον,
μόνον δὲ Οἰδίπουν λῦσαι τὸ αἴνιγμα. ἧν δὲ τὸ
προτεθὲν ὑπὸ τῆς σφιγγός, τί ἐστι τὸ αὐτὸ δίπουν,
15 τρίπουν, τετράπουν. ἀπορουμένων δὲ τῶν ἄλλων 4
ὁ Οἰδίπους ἀπεφήνατο ἄνθρωπον εἶναι τὸ προβλη-
θέν· νήπιον μὲν γὰρ αὐτὸν ὑπάρχοντα τετράπουν
εἶναι, αὐξήσαντα δὲ δίπουν, γηράσαντα δὲ τρίπουν,
βακτηρίᾳ χρώμενον διὰ τὴν ἀσθένειαν. ἐνταῦθα
20 τὴν μὲν σφίγγα κατὰ τὸν μυθολογούμενον χρησμὸν
ἑαυτὴν κατακρημνίσαι, τὸν δ’ Οἰδίπουν γήμαντα
τὴν ἀγνοουμένην ὑφ’ ἑαυτοῦ μητέρα γεννῆσαι δύο
μὲν υἱοὺς Ἐτεοκλέα καὶ Πολυνείκην, δύο δὲ θυγα-
τέρας Ἀντιγόνην καὶ Ἰσμήνην. τῶν δ’ υἱῶν ἀνδρω- 65
26 θέντων, καὶ τῶν περὶ τὴν οἰκίαν ἀσεβημάτων γνω-
σθέντων, τὸν μὲν Οἰδίπουν ὑπὸ τῶν υίῶν ἔνδον
μένειν ἀναγκασθῆναι διὰ τὴν αἰσχύνην, τοὺς δὲ

10 ἐπάθλου om. D 12 προτεθειμένον -- ἦν δὲ
om. D 15 τρίπουν] καὶ add. vulg. 23 μὲν δύο D
πολυνίκην OD (ut infra).

32*

