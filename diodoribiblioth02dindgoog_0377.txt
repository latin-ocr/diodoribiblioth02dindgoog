111 8. 9. 277

σῶμα καλύπτουσιν, ἐκ τῶν τριχῶν πλέκοντες, ὡς
ἂν τῶν παρ’ αὐτοῖς προβάτων ὄντων μὴ φερόντων
ἔρια διὰ τὴν ἰδιότητα τῆς χώρας. τροφῇ δὲ χρῶν- 6
ται τινὲς μὲν λαμβάνοντες τὸν γεννώμενον ἐν τοῖς
ὅῦδασι καρπόν, ὃς αὐτοφυὴς ἀνατέλλει περί τε τὰς
λίμνας καὶ τοὺς ἑλώδεις τόπους, τινες δὲ τῆς ἁπα-
λωτάτης ὕλης τοὺς ἀκρεμόνας περικλῶντες, οἷς καὶ
τὰ σώματα σκιάζοντες περὶ τὰς μεσημβρίας κατα-
ψύχουσιν, ἔνιοι δὲ σπείροντες σήσαμον καὶ λωτόν,
10 εἰσὶ δ’ οἳ ταῖς ῥίζαις τῶν καλάμων ταῖς ἁπαλωτά-
ταις διατρεφόμενοι. οὐκ ὀλίγοι δ’ αὐτῶν καὶ ταῖς
τοξείαις ἐνηθληκότες τῶν πτηνῶν εὐστόχως πολλὰ
τοξεύουσι, δι’ ὧν τὴν τῆς φύσεως ἔνδειαν ἀναπλη-
ροῦσιν· οί πλεῖστοι δὲ τοῖς ἀπὸ τῶν βοσκημάτων
15 κρέασι καὶ γάλακτι καὶ τυρῷ τὸν πάντα βίον διαζῶσι.
Περὶ δὲ θεῶν οἱ μὲν ἀνώτερον Μερόης οἰκοῦν· 9
τες ἐννοίας ἔχουσι διττάς. ὑπολαμβάνουσι γὰρ τοὺς
μὲν αὐτῶν αἰώνιον ἔχειν καὶ ἄφθαρτον τὴν φύσιν,
οἷον ἥλιον καὶ σελήνην καὶ τὸν σύμπαντα κόσμον,
20 τοὺς δὲ νομίζουσι θνητῆς φύσεως κεκοινωνηκέναι
καὶ δι’ ἀρετὴν καὶ κοινὴν εἰς ἀνθρώπους εὐεργεσίαν
τετευχέναι τιμῶν ἀθανάτων-τήν τε γὰρ Ἶσιν καὶ 2
τὸν Πᾶνα, πρὸς δὲ τούτοις *Ηρακλέα καὶ Δία
σέβονται, μάλιστα νομίζοντες ὑπὸ τούτων εὐηργε-
25 τῆσθαι τὸ τῶν ἀνθρώπων γένος. ὀλίγοι δὲ τῶν
Αἰθιόπων καθόλου θεοὺς οὐ νομίζουσιν εἶναι· διὸ
καὶ τὸν ἥλιον ὡς πολεμιώτατον ὄντα κατὰ τὰς ἀνα-
τολὰς βλασφημήσαντες φεύγουσι πρὸς τοὺς ἑλώδεις

24· εὖεργετεῖσθαι OD.

