416 DIODORI SICULI

φθειρε. καὶ περὶ μὲν τῶν Κενταύρων ἱκανῶς ἡμῖν
εἰρήσθω.

13 Μετὰ δὲ ταῦτ’ ἔλαβε πρόσταγμα τὴν χρυσόκε-
ρων μὲν οὖσαν ἔλαφον, τάχει δὲ διαφέρουσαν, ἀγα-
γεῖν. τοῦτον δὲ τὸν ἆθλον συντελῶν τὴν ἐπίνοιαν 5
ἔσχεν οὐκ ἀχρηστοτέραν τῆς κατὰ τὸ σῶμα ῥώμης.
οἰ μὲν γάρ φασιν αὐτὴν ἄρκυσιν ἑλεῖν, oc δὲ διὰ
τῆς στιβείας χειρώσασθαι καθεύδουσαν, τινὲς δὲ
συνεχεῖ διωγμῷ καταπονῆσαι· πλὴν ἄνευ βίας καὶ
κινδύνων διὰ τῆς κατὰ τὴν ψυχὴν ἀγχινοίας τὸν 10
ἆθλον τοῦτον κατειργάσατο.

2 Ὁ δ’ εΗρακλῆς πρόσταγμα λαβὼν τὰς ἐκ τῆς
*Στυμφαλίδος λίμνης ὄρνιθας ἐξελάσαι, τέχνῃ καὶ
ἐπινοίᾳ ῥᾳδίως συνετέλεσε τὸν ἆθλον. ἐπεπόλασε
γάρ, ὡς ἔοικεν, ὀρνίθων πλῆθος ἀμύθητον, καὶ 15
τοὺς ἐν τῇ πλησίον χώρᾳ καρποὺς ἐλυμαίνετο. βίᾳ
μὲν οὗν ἀδύνατον ἦν χειρώσασθαι τὰ ζῷα διὰ τὴν
ὑπερβολὴν τοῦ πλήθους, φιλοτέχνου δ’ ἐπινοίας
ἡ πρᾶξις προσεδεῖτο. διόπερ κατασκευάσας χαλκῆν
πλαταγήν, καὶ διὰ ταύτης ἐξαίσιον κατασκευάζων 20
ψόφον, ἐξεφόβει τὰ ζῷα, καὶ πέρας τῇ συνεχείᾳ
τοῦ κρότου ῥᾳδίως ἐκπολιορκήσας καθαρὰν ἐποίησε
τὴν λίμνην.

3 Τελέσας δὲ καὶ τοῦτον τὸν ἆθλον ἔλαβε παρ’
Εὐρυσθέως πρόσταγμα τὴν αὐλὴν τὴν Αὐγέου κα- 25
θᾶραι μηδενὸς βοηθοῦντος· αὕτη δ’ ἐκ πολλῶν
χρόνων ἠθροισμένην κόπρον εἶχεν ἄπλατον, ἣν

5 τὴν om. vulg. 6 κατὰ τὸ σῶμα] τοῦ σώματος D
8 στιβίας D, στειβίας C'F' 22 ἐκπολεμήσας OF 25 τὴν
Α.] τοῦ Α. vulg. 27 χρόνων] ἐτῶν Π ἄπλετον ΙΙ.

