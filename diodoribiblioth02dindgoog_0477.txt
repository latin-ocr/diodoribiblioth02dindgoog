111⁴ 66. 67. 37 7

πρώτων χρησαμένων τοῖς μετατεθεῖσι χαρακτῆρσι
Πελασγικὰ προσαγορευθῆναι. τὸν δὲ Λίνον ἐπὶ 2
ποιητικῇ καὶ μελῳδίᾳ θαυμασθέντα μαθητὰς σχεῖν “
πολλούς, ἐπιφανεστάτους δὲ τρεῖς, Ἡρακλέα, Θαμύ-

5 ραν, Ὀρφέα. τούτων δὲ τὸν μὲν “Ηρακλέα κιθαρί-
ζειν μανθάνοντα διὰ τὴν τῆς ψυχῆς βραδυτῆτα μὴ
δύνασθαι δέξασθαι τὴν μάθησιν, ἔπειθ’ ὑπὸ τοῦ
Λίνου πληγαῖς ἐπιτιμηθέντα διοργισθῆναι καὶ τῆ
κιθάρα τὸν διδάσκαλον πατάξαντα ἀποκτεῖναι, Θα- 3

10 μύραν δὲ φύσει διαφόρῳ κεχορηγημένον ἐκπονῆσαι
τὰ περὶ τὴν μουσικήν, καὶ κατὰ τὴν ἐν τῷ μελῳ-
δεῖν ὑπεροχὴν φάσκειν ἑαυτὸν τῶν Μουσῶν ἐμμε-
λέστερον ᾄδειν. διὸ καὶ τὰς θεὰς αὐτῷ χολωθείσας
τήν τε μουσικὴν ἀφελέσθαι καὶ πηρῶσαι τὸν ἄνδρα,

15 καθάπερ καὶ τὸν Ὅμηρον τούτοις προσμαρτυρεῖν
λέγοντα

ἔνθα τε Μοῦσαι
ἀντόμεναι Θάμυριν τὸν Θρήικα παῦσαν ἀοιδῆς,
καὶ ἔτι

20 ’ αἱ δὲ χολωσάμεναι πηρὸν θέσαν, αὐτὰρ ἀοιδὴν

θεσπεσίην ἀφέλοντο καὶ ἐκλέλαθον κιθαριστύν.
περὶ δὲ Ὀρφέως τοῦ τρίτου μαθητοῦ τὰ κατὰ μέρος 4
ἀναγράψομεν, ὅταν τὰς πράξεις αὐτοῦ διεξίωμεν.
τὸν δ’ οὖν Λίνον φασὶ τοῖς Πελασγικοῖς γράμμασι

25 συνταξάμενον τὰς τοῦ πρώτου Διονύσου πράξεις καὶ
τὰς ἄλλας μυθολογίας ἀπολιπεῖν ἐν τοῖς ὑπομνήμασιν.

237ὁμοίως δὲ τούτοις χρήσασθαι τοῖς Πελασγικοῖς γράμ- 5

4 et 9 Θάμυριν OF 5 Ὀρφέα] καὶ Ὀρφέα vulg.
11 κατὰ] τὰ κατὰ D 12 ἑαυτὸν] δ’ αὐτὸν D 14 τὸν
ἄνδρα 0111.Ῑῖ 19 καὶ ἔτι om. D 22 τά add. Dind.

