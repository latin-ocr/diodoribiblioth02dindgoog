516 DIODORI SICULI

συνέβη τὴν προειρημένην ὑφ’ ἕνα καιρὸν ὀξέως ἃ

4 ἅμα εὔτεκνον καὶ ἄτεκνον γενέσθαι. ἐπεὶ δὲ ὁ
Τάνταλος μισηθεὶς ὑπὸ τῶν θεῶν ἐξέπεσεν ἐκ τῆς
Παφλαγονίας ὑπὸ Ἴλου τοῦ Τρωός, ἀναγκαῖόν ἐστι
καὶ τὰ περὶ τὸν Ἶλον καὶ τοὺς προγόνους αὐτοῦ 5
διελθεῖν.

75 Τῆς Τρῳάδος χώρας πρῶτος ἐβασίλευσε Τεῦ-
κρος, υίὸς ὢν Σκαμάνδρου τοῦ ποταμοῦ καὶ Ἰδαίας
νύμφης, ἀνὴρ ἐπιφανής, καὶ τοὺς λαοὺς ἀφ’ ἑαυτοῦ
Τεύκρους προσηγόρευσε. Τεύκρου δ’ ἐγένετο θυγά- 10 ‚
τηρ Βάτεια· ταύτην δὲ Δάρδανος ὁ Διὸς γήμας,
καὶ τὴν βασιλείαν διαδεξάμενος, τοὺς μὲν λαοὺς
ἀφ’ ἑαυτοῦ ὠνόμασε Δαρδάνους, πόλιν δ’ οἰκίσας

2 ἐπὶ θαλάττης ὠνόμασεν ἀφ’ ἑαυτοῦ Δάρδανον. τού-
του δ’ Ἐριχθόνιος υίὸς γενόμενος εὐδαιμονίᾳ καὶ 15
πλούτῳ πολὺ διήνεγκε· περὶ οὗ καὶ ὁ ποιητὴς

Ὅμηρός φησι,

ὃς δὴ ἀφνειότατος γένετο θνητῶν ἀνθρώπων·
τοῦ τρισχίλιαι ἵπποι ἕλος κάτα βουκολέοντο.

3 Ἐριχθονίου δ’ υίὸς γενόμενος Τρὼς τοὺς λαοὺς 20
ὠνόμασεν ἀφ’ ἑαυτοῦ Τρῶας. τούτου δ’ ἐγένοντο
τρεῖς υἱοί, Ἶλος, Ἀσσάρακος, Γανυμήδης. Ἶλος μὲν
οὗν ᾤκισεν ἐν πεδίῳ πόλιν ἐπιφανεστάτην τῶν ἐν 319 J
τῇ Τρῳάδι, Ἴλιον ἀφ’ ἑαυτοῦ θέμενος τὴν προσ· J·

‹-

 

4 ηγορίαν. Ἴλου δὲ γενόμενος υίὸς Λαομέδων Τιθωνὸν 25
καὶ Πρίαμον ἐγέννησεν· ὧν Τιθωνὸς μὲν στρατεύ-
σας εἰς τὰ πρὸς ἕω μέρη τῆς Ἀσίας καὶ διατείνας

3 ἔκ] μὲν άπὸ D

τῆς om. II 18 θνητῶν] πάν-
των D 24 τῇ om. D. j

