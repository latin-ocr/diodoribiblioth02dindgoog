11 31. 32. 223

οἰκείας ἱστορίας· περὶ δὲ τῆς Ἀσσυρίων βασιλείας
ὡς ὑπὸ Μήδων κατελύθη προειρηκότες ἐπάνιμεν
ὅθεν ἐξέβημεν.
Ἐπεὶ δὲ διαφωνοῦσιν oc παλαιότατοι τῶν συγ- 32
6 γραφέων περὶ τῆς μεγίστης τῶν Μήδων ἡγεμονίας,
οἰκεῖον εἷναι διαλαμβάνομεν τοῖς φιλαλήθως τὰς
πράξεις ἱστορεῖν βουλομένοις τὴν διαφορὰν τῶν
ἱστοριογράφων παρ’ ἄλληλα θεῖναι. Ἡρόδοτος μὲν 2
οὖν κατά Ξέρξην γεγονὼς τοῖς χρόνοις φησὶν Ἀσ-
10 συρίους ἔτη πεντακόσια πρότερον τῆς Ἀσίας ἄρξαν-
τας ὑπὸ Μήδων καταλυθῆναι, ἔπειτα βασιλέα μὲν
μηδένα γενέσθαι τὸν ἀμφισβητήσοντα τῶν ὅλων ἐπὶ
146 πολλὰς γενεάς, τὰς δὲ πόλεις καθ’ ἕαυτάς ταττο-
μένας διοικεῖσθαι δημοκρατικῶς· τὸ δὲ τελευταῖον
15 πολλῶν ἐτῶν διελθόντων αἱρεθῆναι βασιλέα παρὰ
τοῖς Μήδοις ἄνδρα δικαιοσύνῃ διάφορον, ὄνομα
Κυαξάρην. τοῦτον δὲ πρῶτον ἐπιχειρῆσαι προσ- 3
άγεσθαι τοὺς πλησιοχώρους, καὶ τοῖς Μήδοις ἀρχη-
γὸν γενέσθαι τῆς τῶν ὅλων ἡγεμονίας· ἔπειτα τοὺς
20 ἐκγόνους ἀεὶ προσκατακτωμένους πολλὴν τῆς ὁμό-
ρου χώρας αὐξῆσαι τὴν βασιλείαν μέχρι Ἀστυάγους
τοῦ καταπολεμηθέντος ὑπὸ Κύρου καὶ Περσῶν.
περὶ ὧν νῦν ἡμεῖς τὰ κεφάλαια προειρηκότες τά
κατὰ μέρος ὕστερον ἀκριβῶς ἀναγράψομεν, ἐπειδὰν
2⁵ ἐπὶ τοὺς οἰκείους χρόνους ἐπιβάλωμεν· κατὰ γὰρ
τὸ δεύτερον ἔτος τῆς ἑπτακαιδεκάτης ὀλυμπιάδος
ᾑρέθη βασιλεὺς ὑπὸ Μήδων Κυαξάρης καθ’ “Ηρόδο-

4 παλαιότατοι] μέγιστοι ΙΙ 10 Ἄσίας] Ἀσσυρίας D
12 ἀμφισβητήσαντα Ε 17 κυάξαριν D 18 τοῖς Μ. καὶ
vulg. 27 κυάξαρις D.

