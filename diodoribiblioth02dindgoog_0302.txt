202 DIODORI SICULI

δεινὸν ἡ Σεμίραμις ταχέως ἀφίππευσε, πολὺ λειπο-
8 μένου κατὰ τὸ τάχος τοῦ διώκοντος θηρίου. πάντων
δὲ φευγόντων ἐπὶ τὴν σχεδίαν, τοσούτου πλήθους
εἰς ἕνα καὶ στενὸν βιαζομένου τόπον οἰ μὲν τῆς
βασιλίσσης ὑπ’ ἀλλήλων ἀπέθνησκον συμπατούμενοι 5
καὶ φυρόμενοι παρὰ φύσιν ἀναμὶξ ἱππεῖς τε καὶ
πεζοί, τῶν δὲ Ἰνδῶν ἐπικειμένων ὠσμὸς »ἐγίνετο
βίαιος ἐπὶ τῆς γεφύρας διὰ τὸν φόβον, ὥστε πολλοὺς
ἐξωθουμένους ἐφ’ ἑκάτερα μέρη τῆς γεφύρας ἐμπί-
πτειν είς τὸν ποταμόν. ἡ δὲ Σεμίραμις, ἐπειδὴ τὸ 1⁰
πλεῖστον μέρος τῶν ἀπὸ τῆς μάχης διασωζομένων
διά τὸν ποταμὸν ἔτυχε τῆς ἀσφαλείας, ἀπέκοψε τοὺς
συνέχοντας δεσμοὺς τὴν γέφυραν· ὧν λυθέντων ἡ
μὲν σχεδία κατὰ πολλὰ διαιρεθεῖσα μέρη καὶ συχνοὺς
ἐφ’ ἑαυτῆς ἔχουσα τῶν διωκόντων Ἰνδῶν ὑπὸ τῆς 15
τοῦ ῥεύματος σφοδρότητος ὡς ἔτυχε κατηνέχθη, καὶ
πολλοὺς μὲν τῶν Ἰνδῶν διέφθειρε, τῇ δὲ Σεμιράμιδι
πολλὴν ἀσφάλειαν παρεσκεύασε, κωλύσασα τὴν τῶν
10 πολεμίων ἐπ’ αὐτὴν διάβασιν. μετὰ δὲ ταῦθ’ ὁ
μὲν τῶν Ἰνδῶν βασιλεύς, διοσημιῶν αὐτῷ γενομέ- 2⁰
νων καὶ τῶν μάντεων ἀποφαινομένων σημαίνεσθαι
τὸν ποταμὸν μὴ διαβαίνειν, ἡσυχίαν ἔσχεν, ἡ δὲ134
Σεμίραμις ἀλλαγὴν ποιησαμένη τῶν αἰχμαλώτων
ἐπανῆλθεν εἰς Βάκτρα, δύο μέρη τῆς δυνάμεως
ἀποβεβληκυῖα. 25
20 Μετά δέ τινα χρόνον ὑπὸ Νινύου τοῦ υίοῦ
δι’ εὐνούχου τινὸς ἐπιβουλευθεῖσα, καὶ τὸ παρ’
’Ἀμμωνος λόγιον ἀνανεωσαμένη, τὸν ἐπιβουλεύσαντα

3 σχεδίαν] καὶ add. vulg. 15 ἐπ’ αὐτῆς D 20 διοση-
μείων D, Ache σημασιῶν CF 28 ’Ἄμμωνι GDF.

