252 DIODORI SICULI

δὲ κατὰ τὴν ῥάχιν κύρτωμα παρεμφερὲς ἔχουσαι
καμήλῳ, τῷ χρώματι καὶ τῇ τριχώσει παρδάλεσιν
ἐοίκασιν· ὁμοίως δὲ καὶ τὴν οὐρὰν μακρὰν ἔχουσαι

2 τὴν τοῦ θηρίου φύσιν ἀποτυποῦνται. γίνονται δὲ
καὶ τραγέλαφοι καὶ βούβαλοι καὶ ἄλλα πλείω γένη 5
δίμορφα ζῴων καὶ τὴν σύνθεσιν ἐκ τῶν πλεῖστον
τὴν φύσιν κεχωρισμένων ἔχοντα, περὶ ὧν τὰ κατὰ

3 μέρος μακρὸν ἂν εἴη γράφειν. δοκεῖ γὰρ ἡ συνεγ-
γίζουσα χώρα τῇ μεσημβρίᾳ τὴν ἀφ’ ἡλίου δύναμιν
ζωτικωτάτην οὖσαν πολλὴν ἐμπνεῖσθαι, καὶ διὰ ιο
τοῦτο πολλῶν καὶ ποικίλων, ἔτι δὲ καλῶν ζῴων

4 φύσεις γεννᾶν. διὰ δὲ τὰς αὐτὰς αἰτίας κατὰ μὲν
τὴν Αἴγυπτον τούς τε κροκοδείλους φύεσθαι καὶ
τοὺς ποταμίους ἵππους, κατὰ δὲ τὴν Αἰθιοπίαν καὶ
τὴν τῆς Λιβύης ἔρημον ἐλεφάντων τε πλῆθος καὶ 15
παντοδαπῶν ὄφεών τε καὶ τῶν ἄλλων θηρίων καὶ
δρακόντων ἐξηλλαγμένων τοῖς τε μεγέθεσι καὶ ταῖς
ἀλκαῖς, ὁμοίως δὲ καὶ τοὺς περὶ τὴν Ἰνδικὴν ἐλέ-
φαντας, ὑπερβάλλοντας τοῖς τε ὄγκοις καὶ πλήθεσιν,
ἔτι δὲ ταῖς ἀλκαῖς. 20

52 Οὐ μόνον δ’ ἐν ταύταις ταῖς χώραις ζῷα γεν-
νᾶται ταῖς ἰδέαις ἐξηλλαγμένα διὰ τὴν ἀφ’ ἡλίου
συνεργίαν καὶ δύναμιν, ἀλλὰ καὶ λίθων παντοίων
ἐκφύσεις διάφοροι ταῖς χρόαις καὶ ταῖς λαμπρότησι

2 διαφανεῖς. τοὺς γὰρ κρυστάλλους λίθους ἔχειν τὴν 25
σύστασιν ἐξ ὕδατος καθαροῦ παγέντος οὐχ ὑπὸ ψύ-
χους, ἀλλ’ ὑπὸ θείου πυρὸς δυνάμεως, δι’ ἣν ἀσή-
πτους μὲν αὐτοὺς διαμένειν, βαφῆναι δὲ πολυμόρφως

’1 τῇ φύσει Π 28 πολυμόρφῳ Reiske.

