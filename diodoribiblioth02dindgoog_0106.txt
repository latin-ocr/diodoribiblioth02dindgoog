6 DIODORI SICULI

νίαν, τά δὲ μεμιγμένην ἔχειν τῷ συμφέροντι τὴν
βλάβην, ἔνια δὲ κατεψεῦσθαι τῆς ἀληθείας, μόνην
δὲ τὴν ἱστορίαν, συμφωνούντων έν αὐτῇ τῶν λό-
γων τοῖς ἔργοις, ἅπαντα τᾶλλα χρήσιμα τῇ γραφῇ

8 περιειληφέναι. ὁρᾶσθαι γὰρ αὐτὴν προτρεπομένην 5
ἐπὶ δικαιοσύνην, κατηγοροῦσαν τῶν φαύλων, ἐγκω-
μιάζουσαν τοὺς ἀγαθούς, τὸ σύνολον ἐμπειρίαν με-
γίστην περιποιοῦσαν τοῖς ἐντυγχάνουσι.

3 Διὸ καὶ θεωροῦντες ἡμεῖς δικαίας ἀποδοχῆς
τυγχάνοντας τοὺς ταύτην πραγματευσαμένους προή- 10
χθημεν ἐπὶ τὸν ὅμοιον τῆς ὑποθέσεως ζῆλον. ἐπι-
στήσαντες δὲ τὸν νοῦν τοῖς πρὸ ἡμῶν συγγραφεῦσιν
ἀπεδεξάμεθα μὲν ὡς ἔνι μάλιστα τὴν προαίρεσιν
αὐτῶν, οὐ μὴν ἐξειργάσθαι πρὸς τὸ συμφέρον καὶ
τὸ δυνατὸν τὰς πραγματείας αὐτῶν ὑπελάβομεν. 15

2 κειμένης γὰρ τοῖς ἀναγινώσκουσι τῆς ὠφελείας ἐν
τῷ πλείστας καὶ ποικιλωτάτας περιστάσεις λαμβά-
νειν, oc πλεῖστοι μὲν ἑνὸς ἔθνους ἢ μιᾶς πόλεως
αὐτοτελεῖς πολέμους ἀνέγραψαν, ὀλίγοι δ’ ἀπὸ τῶν
ἀρχαίων χρόνων ἀρξάμενοι τὰς κοινὰς πράξεις ἐπε- 20
χείρησαν ἀναγράφειν μέχρι τῶν καθ’ αὑτοὺς και-
ρῶν, καὶ τούτων οί μὲν τοὺς οἰκείους χρόνους ἑκά-
στοις οὐ παρέζευξαν, oc δὲ τὰς τῶν βαρβάρων πράξεις
ὑπερέβησαν, ἔτι δ’ οί μὲν τὰς παλαιὰς μυθολογίας
διά.τὴν δυσχέρειαν τῆς πραγματείας ἀπεδοκίμασαν, 25
οἰ δὲ τὴν ὑπόστασιν τῆς ἐπιβολῆς οὐ συνετέλεσαν,

3 μεσολαβηθέντες τὸν βίον ὑπὸ τῆς πεπρωμένης. τῶν
δὲ τὴν ἐπιβολὴν ταύτης τῆς πραγματείας πεποιημέ-

14 καὶ] κατά Ξτορὶιαηῃε 16 τοῖς Wesseling, ἐν
τοῖς DF²‚ ἐπὶ τοῖς CF¹ 18 ἕνός add. Porson.

