111 15. 16. 287

σωσιν ἰχθύων παντοδαπῶν πλῆθος, μεταφέρουσι
τοὺς ληφθέντας καὶ πάντας ὀπτῶσιν ἐπὶ τῶν πε-
τρῶν τῶν ἐγκεκλιμένων πρὸς μεσημβρίαν. διαπύ-
ρων δ’ οὐσῶν διὰ τὴν τοῦ καύματος ὑπερβολήν,
5 βραχὺν ἐάσαντες χρόνον στρέφουσι, κᾶπειτα τῆς
οὐρᾶς λαμβανόμενοι σείουσι τὸν ὅλον ὄγκον. καὶ αἱ 2
μὲν σάρκες θρυπτόμεναι διὰ τὴν θερμασίαν ἀπο-
πίπτουσιν, αί δ’ ἄκανθαι ῥιπτούμεναι πρὸς ἕνα
τόπον μέγαν σωρὸν ἀποτελοῦσιν, ἀθροιζόμεναι χρείας
10 ἕνεκεν περὶ ἧς μικρὸν ὕστερον ἐροῦμεν. μετὰ δὲ
ταῦτα τὰς μὲν σάρκας ἐπί τινος λεωπετρίας κατα-
τιθέμενοι πατοῦσιν ἐπιμελῶς ἐφ’ ἰκανὸν χρόνον καὶ
καταμίσγουσι τὸν τοῦ παλιούρου καρπόν· τούτου 3
γὰρ συναναχρωσθέντος τὸ πᾶν γίνεται χρῆμα κολ-
15 λῶδες· καὶ δοκεῖ τοῦτο καθάπερ ἡδύσματος παρ’
αὐτοῖς ἔχειν τάξιν. τὸ δὲ τελευταῖον τὸ καλῶς πα-
τηθὲν εἰς πλινθίδας παραμήκεις τυποῦντες τιθέασιν
εἰς τὸν ἥλιον· ἃς συμμέτρως ξηρανθείσας καθίσαντες
κατευωχοῦνται, οὐ μὴν πρὸς μέτρον ἢ σταθμὸν
20 ἐσθίοντες, ἀλλά πρὸς τὴν ἰδίαν ἑκάστου βούλησιν,
τὴν φυσικὴν ὄρεξιν ἔχοντες τῆς ἀπολαύσεως περι-
γραφήν· ἀνεκλείπτοις γὰρ καὶ διὰ παντὸς ἑτοίμοις 4
χρῶνται ταμιεύμασιν, ὡς ἂν τοῦ Ποσειδῶνος τὸ
τῆς Δήμητρος ἔργον μετειληφότος. ἐνίοτε δὲ τηλι-
25 κοῦτον ἐκ τοῦ πελάγους εἰς τὴν χέρσον κυλινδεῖται
κῦμα καὶ τὰς ῥαχίας ἐφ’ ἡμέρας πολλὰς κατακλύζει
λάβρον, ὥστε μηδένα δύνασθαι τοῖς τόποις προσεγ-

6 καὶ αἱ μὲν] αἱ μὲν οὖν OF 14 χρῆμα Reiske
(ο. 23, 1), χρῶμα libri 20 ἕκαστος vel ἕκαστοι Hertlein
22 ἀνεκλείπτως οοάἰοθε, corr. Dind. ἑτοίμως OF 27

λάβρως fort.

