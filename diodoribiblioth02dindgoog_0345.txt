Π 4ο. 47. 245

δ’ αὐτὴν εὔγειόν τε καὶ πάμφορον, ἔτι δ’ εὐκρα-
σία διαφέρουσαν, διττοὺς κατ’ ἔτος ἐκφέρειν καρ-
πούς. μυθολογοῦσι δ’ ἐν αὐτῆ τὴν Λητὼ γεγονέ- 2
ναι· διὸ καὶ τὸν Ἀπόλλω μάλιστα τῶν ἄλλων θεῶν

5 παρ’ αὐτοῖς τιμᾶσθαι· εἶναι δ’ αὐτοὺς ὥσπερ ἱερεῖς
τινας Ἀπόλλωνος διὰ τὸ τὸν θεὸν τοῦτον καθ’
ἡμέραν ὑπ’ αὐτῶν ὑμνεῖσθαι μετ’ 95δῆ9 συνεχῶς
καὶ τιμᾶσθαι διαφερόντως. ὑπάρχειν δὲ καὶ κατὰ
τὴν νῆσον τέμενός τε ’Λπόλλωνος μεγαλοπρεπὲς καὶ

ιο ναὸν ἀξιόλογον ἀναθήμασι πολλοῖς κεκοσμημένον,
σφαιροειδῆ τῷ σχήματι. καὶ πόλιν μὲν ὑπάρχειν 3
ἱερὰν τοῦ θεοῦ τούτου, τῶν δὲ κατοικούντων αὐ-
τὴν τοὺς πλείστους εἶναι κιθαριστάς, καὶ συνεχῶς
ἐν τῷ ναῷ κιθαρίζοντας ὕμνους λε’γειν τῷ θεῷ μετ’

· 15 ᾠδῆς, ἀποσεμνύνοντας αὐτοῦ τὰς πράξεις. ἔχειν 4
δὲ τοὺς Ὑπερβορέους ἰδίαν τινὰ διάλεκτον, καὶ πρὸς
τοὺς Ἕλληνας οἰκειότατα διακεῖσθαι, καὶ μάλιστα
πρὸς τοὺς Ἀθηναίους καὶ Δηλίους, ἐκ παλαιῶν χρό-
νων παρειληφότας τὴν εὔνοιαν ταύτην. καὶ τῶν

20 Ἑλλήνων τινὰς μυθολογοῦσι παραβαλεῖν εἰς Ὑπερ-

159 βορέους, καὶ ἀναθήματα πολυτελῆ καταλιπεῖν γράμ-
μασιν Ἑλληνικοῖς ἐπιγεγραμμένα. ὡσαύτως δὲ καὶ 5
ἐκ τῶν Ὑπερβορέων ’Ἀβαριν εἰς τὴν Ἑλλάδα καταν-
τήσαντα τὸ παλαιὸν ἀνασῶσαι τὴν πρὸς Δηλίους

2⁵ εὔνοιάν τε καὶ συγγένειαν. φασὶ δὲ καὶ τὴν σε·
λήνην ἐκ ταύτης τῆς νήσου φαίνεσθαι παντελῶς
ὀλίγον ἀπέχουσαν τῆς γῆς καί τινας ἐξοχὰς γεώδεις
ἔχουσαν ἐν αὐτῇ φανεράς. λέγεται δὲ καὶ τὸν θεὸν 6·

9 τε om. D 28 ἐν αὖτῇ om. II.

