426 ΒΙΟΒΟΒΙ. SICULI

ἔκτισε πόλιν εὐμεγέθη τὴν ὀνομασθεῖσαν ἀπὸ τῆς

2 κατὰ τὴν στρατείαν ἄλης Ἀλησίαν. πολλοὺς δὲ καὶ
τῶν ἐγχωρίων ἀνέμιξεν εἰς τὴν πόλιν· ὧν ἐπικρα-
τησάντων τῷ πλήθει πάντας τοὺς ἐνοικοῦντας έκ-
βαρβαρωθῆναι συνέβη. οἱ δὲ Κελτοὶ μέχρι τῶνδε 5
τῶν καιρῶν τιμῶσι ταύτην τὴν πόλιν, ὡς ἁπάσης
τῆς Κελτικῆς οὖσαν ἑστίαν καὶ μητρόπολιν. διέμεινε
δ’ αὕτη πάντα τὸν ἀφ’ Ἡρακλέους χρόνον ἐλευθέρα
καὶ ἀπόρθητος μέχρι τοῦ καθ’ ἡμᾶς χρόνου· τὸ δὲ
τελευταῖον ὑπὸ Γαΐου Καίσαρος τοῦ διὰ τὸ μέγεθος 1⁰
τῶν πράξεων θεοῦ προσαγορευθέντος ἐκ βίας ἁλοῦσα
συνηναγκάσθη μετὰ πάντων τῶν ἄλλων Κελτῶν

3 ὑποταγῆναι Ῥωμαίοις. ὁ δ’ οΗρακλῆς τὴν ἐκ τῆς
Κελτικῆς πορείαν ἐπὶ τὴν Ἰταλίαν ποιούμενος, καὶ
διεξιὼν τὴν ὀρεινὴν τὴν κατὰ τὰς Ἄλπεις, ὡδοποίησε 15
τὴν ,τραχύτητα τῆς ὁδοῦ καὶ τὸ δύσβατον, ὥστε
δύνασθαι στρατοπέδοις καὶ ταῖς τῶν ὑποζυγίων

4 ἀποσκευαῖς βάσιμον εἶναι. τῶν δὲ τὴν ὀρεινὴν ταύ-
την κατοικούντων βαρβάρων εἰωθότων τὰ διεξιόντα
τῶν στρατοπέδων περικόπτειν καὶ λῃστεύειν ἐν ταῖς 20
δυσχωρίαις, χειρωσάμενος ἅπαντας καὶ τοὺς ἡγεμόνας
τῆς παρανομίας ἀνελὼν ἐποίησεν ἀσφαλῆ τοῖς μετα-
γενεστέροις τὴν ὁδοιπορίαν. διελθὼν δὲ τὰς”Αλπεις
καὶ τῆς νῦν καλουμένης Γαλατίας ,τὴν πεδιάδα διεξιὼν
ἐποιήσατο τὴν πορείαν διὰ τῆς Λιγυστικῆς. 25

20 Οἱ δὲ ταύτην τὴν χώραν οἰκοῦντες Λίγυες
νέμονται γῆν τραχεῖαν καὶ παντελῶς λυπράν· τῶν δ’

1 ὀνομαζομένην vulg. 4 κατοικοῦντας OF 6 ἐτίμων Π
12, πάντων om. vulg. 17 δύνασθαι abundat 20 περι-
κοπτειν καὶ om. F 26 κατοικοῦντες F.

