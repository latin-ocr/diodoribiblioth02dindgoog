318 DIODORI SICULI

των ἐπὶ τὸν τόπον ἄφνω διανιστάμενον, καὶ τῷ
μὲν στόματι διαρπάζοντα, τῷ δὲ σπειράματι κατα-
πλέκοντα τὸν ὄγκον τῶν φανέντων ζςόων, ὥστε μη-
δενὶ τρόπω δύνασθαι τὸ παραπεσὸν ἐκφυγεῖν -,
προμήκους οὖν ὄντος τοῦ ζῴου καὶ νωθροῦ τὴν 5
φύσιν ἐλπίσαντες βρόχοις καὶ σειραῖς κυριεύσειν,
τὸ μὲν πρῶτον παρῆσαν ἐπ’ αὐτὸ τεθαρρηκότες,

6 ἔχοντες ἐξηρτυμένα πάντα τὰ πρὸς τὴν χρείαν, ὡς
δ’ ἐπλησίαζον, ἀεὶ μᾶλλον ἐξεπλήττοντο τῷ δέει,
θεωροῦντες ὄμμα πυρωπὸν καὶ λιχμωμένην πάντῃ 10
τὴν γλῶτταν, ἔτι δὲ τῇ τραχύτητι τῶν φολίδων ἐν
τῇ διὰ τῆς ὕλης πορείᾳ καὶ παρατρίψει ψόφον ἐξαί-
σιον κατασκευάζοντα, τὸ μέγεθός τε τῶν ὀδόντων
ὑπερφυὲς καὶ στόματος ἀγρίαν πρόσοψιν καὶ κυκλώ-

7 ματος ἀνάστημα παράδοξον. διόπερ τῷ φόβῳ τὰ 15
χρώματα τῶν προσώπων ἀποβεβληκότες δειλῶς ἐπέ-
βαλον τοὺς βρόχους ἀπὸ τῆς οὐρᾶς· τὸ δὲ θηρίον
ἅμα τῷ προσάψασθαι τοῦ σώματος τὸν κάλων ἐπε· 203
στράφη μετὰ πολλοῦ φυσήματος καταπληκτικῶς, καὶ
τὸν μὲν πρῶτον ἁρπάζει τῷ στόματι μετεωρισθὲν 20
ὑπὲρ τῆς κεφαλῆς, καὶτὰς σάρκας ἔτι ζῶντος κατεσι-
τεῖτο, τὸν δὲ δεύτερον φεύγοντα τῇ σπείρᾳ πόρρω-
θεν ἐπεσπάσατο, καὶ περιειληθὲν ἔσφιγγε τὴν κοιλ ίαν
τῷ δεσμῷ· οἱ δὲ λοιποὶ πάντες ἐκπλαγέντες διά τῆς

37 φυγῆς τὴν σωτηρίαν ἐπορίσαντο. ὀὐ μὴν ἀπέγνωσαν 25
τὴν θήραν, ὑπερβαλλούσης τῆς ἀπὸ τοῦ βασιλέως
χάριτος καὶ δωρεᾶς τοὺς ἀπὸ τῆς πείρας ἐγνωσμέ-
νους κινδύνους, φιλοτεχνίᾳ δὲ καὶ δόλω τὸ τῇ βίᾳ

6 καὶ σειραῖς del. Eioh. 13 τε] τε τὸ vulg. 16 ἐπέ-
Βαλλον vulg. 26 ὑπερβαλούσης vulg. 28 δὲ] τε vulg.

