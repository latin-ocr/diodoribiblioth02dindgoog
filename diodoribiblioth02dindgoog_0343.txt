11 45. 46. χ 243

λῶσαι μὲν τὴν ἀρετὴν τῆς μητρός, ὑπερβαλέσθαι
δὲ ταῖς κατὰ μέρος πράξεσι. τὰς μὲν γὰρ παρθέ-
νους ἀπὸ τῆς πρώτης ἡλικίας ἔν τε ταῖς θήραις
γυμνάζειν καὶ καθ’ ἡμέραν ἀσκεῖν τὰ πρὸς πόλε-
5 μον ἀνήκοντα, καταδεῖξαι δὲ καὶ θυσίας μεγαλο-
πρεπεῖς ’Ἀρει τε καὶ Ἀρτέμιδι τῇ προσαγορευομένῃ
,Ταυροπόλον στρατεύσασαν δ’ εἰς τὴν πέραν τοῦ 2
Τανάιδος ποταμοῦ χώραν καταπολεμῆσαι πάντα τὰ
ἔθνη τὰ συνεχῆ μέχρι τῆς Θρᾴκης· ἀνακάμψασαν
1⁰ δὲ μετὰ πολλῶν λαφύρων εἰς τὴν οἰκείαν ναοὺς
μεγαλοπρεπεῖς κατασκευάσαι τῶν προειρημένων
θεῶν, καὶ τῶν ὑποτεταγμένων ἐπιεικῶς ἄρχουσαν
ἀποδοχῆς τυγχάνειν τῆς μεγίστης. στρατεῦσαι δὲ καὶ
ἐπὶ θάτερα μέρη, καὶ πολλὴν τῆς Ἀσίας κατακτήσα-
15 σθαι, καὶ διατεῖναι τῆ δυνάμει μέχρι τῆς Συρίας.
μετὰ δὲ τὴν ταύτης τελευτὴν ἀεὶ τὰς προσηκούσας τῷ 3
γένει διαδεχομένας τὴν βασιλείαν ἄρξαι μὲν ἐπιφα-
νῶς, αὐξῆσαι δὲ τὸ ἔθνος τῶν Ἀμαζονίδων δυνάμει
τε καὶ δόξῃ. μετὰ δὲ ταῦτα πολλαῖς γενεαῖς ὕστε-
20 ρον, διαβεβοημένης κατὰ πᾶσαν τὴν οἰκουμένην τῆς
περὶ αὐτὰς ἀρετῆς, ”Ηρακλέα φασὶ τὸν ἐξ Ἀλκμή-
νης καὶ Διὸς ἆθλον λαβεῖν παρ’ Εὐρυσθέως τὸν
Ἱππολύτης τῆς Ἀμαζόνος ζωστῆρα. διόπερ στρα- 4
τεῢσαι μὲν αὐτόν, παρατάξει δὲ μεγάλῃ νικήσαντα
25 τό τε στρατόπεδον τῶν Ἀμαζόνων κατακόψαι καὶ
τὴν Ἱππολύτην μετὰ τοῦ ζωστῆρος ζωγρήσαντα τὸ
ἔθνος τοῦτο τελέως συντρῖψαι. διόπερ τοὺς περι-
οικοῦντας βαρβάρους τῆς μὲν ἀσθενείας αὐτῶν κατα-

10 ναούς] τε add. CF. 6*
1

