80 DIODORI SICULI

τῶν οἰκίας, ἃς μὲν τετρωρόφους, ἃς δὲ πεντωρό-
φους κατασκευάσαι, καὶ καθόλου τὴν πόλιν εὐδαι-
μονεστάτην οὐ μόνον τῶν κατ’ Αἴγυπτον, ἀλλὰ καὶ 55

6 τῶν ἀλλων πασῶν ποιῆσαι. διὰ δὲ τὴν ὑπερβολὴν
τῆς περὶ αὐτὴν εὐπορίας τε καὶ δυνάμεως είς πάντα 5
τόπον τῆς φήμης διαδεδομένης ἐπιμεμνῆσθαι καὶ
τὸν ποιητὴν αὐτῆς φασιν ἐν οἷς λέγει

οὐδ’·ὅσα Θήβας
Αἰγυπτίας, ὅθι πλεῖστα δόμοις ἔνι κτήματα κεῖται,
αἵθ’ ἑκατόμπυλοί εἰσι, διηκόσιοι δ’ ἀν’ ἑκάστην 10
ἀνέρες ἐξοιχνεῦσι σὺν ἵπποισιν καὶ ὄχεσφιν.

’1 ἔνιοι δέ φασιν οὐ πύλας ἑκατὸν ἐσχηκέναι τὴν πό-

. λιν, ἀλλὰ πολλοὶ καὶ μεγάλα προπύλαια τῶν ἱερῶν,
ἀφ’ ὧν ἑκατόμπυλον ὠνομάσθαι, καθαπερεὶ πολύ-
πυλον. δισμύρια δ’ ἅρματα πρὸς ἀλήθειαν ἐξ αὐ- 15
τῆς εἰς τοὺς πολέμους ἐκπορεύεσθαι· τοὺς γὰρ ἶπ-
πῶνας ἑκατὸν γεγονέναι κατὰ τὴν παραποταμίαν
τὴν ἀπὸ Μέμφεως ἄχρι Θηβῶν τῶν κατὰ τὴν Λι-
βύην, ἑκάστου δεχομένου ἀνὰ διακοσίους ἵππους,
ὧν ἔτι νῦν τὰ θεμέλια δείκνυσθαι. 20

46 Οὐ μόνον δὲ τοῦτον τὸν βασιλέα παρειλήφαμεν,
ἀλλά καὶ τῶν ὕστερον ἀρξάντων πολλοὺς εἰς τὴν
αὔξησιν τῆς πόλεως πεφιλοτιμῆσθαι. ἀναθήμασί τε
γὰρ πολλοῖς καὶ μεγάλοις ἀργυροῖς καὶ χρυσοῖς, ἔτι
δ’ ἐλεφαντίνοις, καὶ κολοττικῶν ἀνδριάντων πλή- 25
θει, πρὸς δὲ τούτοις κατασκευαῖς μονολίθων ὀβε-
λίσκων μηδεμίαν τῶν ὑπὸ τὸν ἥλιον οὕτω κεκο-

9 ἔνι] ἐν D 16 ἐκπορεύεσθαι] ἐξιέναι CF· 18 τῶν
κατὰ τὴν [τὴν om. vulg] Λιβύην additamentum mirum3
v. 12—20 spurios esse coni. Emhsbadt 25 ἐλεφαντίνων D.

