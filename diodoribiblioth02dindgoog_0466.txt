62

366 DIODORI SICULI

τοῦ πλήθους πατέρα προσαγορευθῆναι.. διαδέξασθαι
δ’ αὐτόν φασι τὴν βασιλείαν οἱ μὲν ἑκουσίως τοῦ
πατρὸς παραχωρήσαντος, οἱ δ’ ὑπὸ τῶν ὄχλων αἶρε-
θέντα διὰ τὸ μῖσος τὸ πρὸς τὸν πατέρα· ἐπιστρα-
τεύσαντος δ’ ἐπ’ αὐτὸν τοῦ Κρόνου μετὰ τῶν Τιτά- 5
νων κρατῆσαι τῇ μάχῃ τὸν Δία, καὶ κύριον γενόμενον
τῶν ὅλων ἐπελθεῖν ἅπασαν τὴν οἰκουμένην, εὐερ-
γετοῦντα τὸ γένος τῶν ἀνθρώπων. διενεγκεῖν δ’
αὐτὸν καὶ σώματος ῥώμῃ καὶ ταῖς ἄλλαις ἁπάσαις
ἀρεταῖς , καὶ διὰ τοῦτο ταχὺ κύριον γενέσθαι τοῦ 10
σύμπαντος κόσμου. καθόλου δ’ αὐτὸν τὴν ἅπασαν
σπουδὴν ἔχειν εἰς κόλασιν μὲν τῶν ἀσεβῶν καὶ
πονηρῶν, εὐεργεσίαν δὲ τῶν ὄχλων. ἀνθ’ ὧν μετὰ
τὴν ἐξ ἀνθρώπων μετάστασιν ὀνομασθῆναι μὲν Ζῆνα
διὰ τὸ δοκεῖν τοῦ καλῶς ζῆν αἴτιον γενέσθαι τοῖς 15
ἀνθρώποις, καθιδρυθῆναι δ’ ἐν τῷ κόσμῳ τῇ τῶν
εὖ παθόντων τιμῇ, πάντων προθύμως ἀναγορευόν-
των θεὸν καὶ- κύριον εἰς τὸν αἰῶνα τοῦ σύμπαντος
κόσμου. τῶν μὲν οὖν παρὰ τοῖς Ἀτλαντίοις θεεολοὸ
γουμένων τὰ κεφάλαια ταῦτ’ ἔστιν. 20
Ἡμεῖς δ’ ἐπεὶ προειρήκαμεν έν τοῖς Αἰγυπτια-
κοῖς περὶ τῆς τοῦ Διονύσου γενέσεως καὶ τῶν ὑπ’
αὐτοῦ πραχθέντων ἀκολούθως ταῖς ἐγχωρίοις ίστο-
ρίαις, οἰκεῖον εἶναι διαλαμβάνομεν προσθεῖναι τὰ
μυθολογούμενα περὶ τοῦ θεοῦ τούτου παρὰ τοῖς 25
2 Ἕλλησι. τῶν δὲ παλαιῶν μυθογράφων καὶ ποιητῶν
περὶ Διονύσου γεγραφότων ἀλλήλοις ἀσύμφωνα καὶ
πολλοὺς καὶ τερατώδεις λόγους καταβεβλημένων, 231

2 φασὶ om. OF ἑκόντος II (et Eas. pr. ev. II 2, 49)
13 ὄχλων] ἀγαθῶν Eue. 1. 0. 19 μυθολογουμένων D

