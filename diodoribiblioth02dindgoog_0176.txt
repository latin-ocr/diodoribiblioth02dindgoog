76 DIODORI SICULI

θέμενοι κεφαλαιωδῶς τὴν ἀρχαιοτάτην ἀγωγὴν τῶν
κατ’ Αἴγυπτον.

43 Βίῳ γὰρ τὸ παλαιὸν Αἰγυπτίους φασὶ χρῆσθαι
τὸ μὲν ἀρχαιότατον πόαν ἐσθίοντας καὶ τῶν έν τοῖς
ἕλεσι γινομένων τοὺς καυλοὺς καὶ τὰς ῥίζας, πεῖραν ⁵
διὰ τῆς γεύσεως ἑκάστου λαμβάνοντας, πρώτην δὲ
καὶ μάλιστα προσενέγκασθαι τὴν ὀνομαζομένην ἄγρω-
στιν διὰ τὸ καὶ τῇ γλυκύτητι διάφορον εἶναι καὶ τὴν
τροφὴν ἀρκοῦσαν παρέχεσθαι τοῖς σώμασι τῶν ἀνα

2 θρώπων· καὶ γὰρ τοῖς κτήνεσι ταύτην θεωρεῖσθαι 10

’ προσηνῆ καὶ ταχὺ τοὺς ὄγκους αὐτῶν προσανατρέ-
φειν. διὸ καὶ τῆς εὐχρηστίας τῆς περὶ τὴν βοτάνην
ταύτην μνημονεύοντας τοὺς ἀνθρώπους μέχρι τοῦ
νῦν, ὅταν πρὸς θεοὺς βαδίζωσι, τῇ χειρὶ ταύτης λαμ-
βάνοντας προσεύχεσθαι· οἴονται γὰρ τὸν ἄνθρωπον 15
ἕλειον καὶ λιμνῶδες εἶναι ζῷον, ἀπό τε τῆς λειό-
τητος τεκμαιρόμενοι καὶ τῆς φυσικῆς ποιότητος, ἔτι
δὲ τοῦ προσδεῖσθαι τροφῆς τῆς ὑγρᾶς μᾶλλον ἢ τῆς

3 ξηρᾶς. δευτέραν δὲ λέγουσιν ἔχειν διαγωγὴν τοὺς
Αἰγυπτίους τὴν τῶν ἰχθύων βρῶσιν , πολλὴν δα- 20
ψίλειαν παρεχομένου τοῦ ποταμοῦ, καὶ μάλισθ’ ὅτε
μετὰ τὴν ἀνάβασιν ταπεινούμενος ἀναξηραίνοιτο.

4 ὁμοίως δὲ καὶ τῶν βοσκημάτων ἔνια σαρκοφαγεῖν,
καὶ ταῖς δοραῖς τῶν κατεσθιομένων ἐσθῆσι χρῆ-
σθαι, καὶ τὰς οἰκήσεις ἐκ τῶν καλάμων κατασκευά· 25
ζεσθαι. ἴχνη δὲ τούτων διαμένειν παρὰ τοῖς νο·-
μεῢσι τοῖς κατ’ Αἴγυπτον, οὓς ἅπαντάς φασι μέχρι
τοῦ νῦν μηδεμίαν ἄλλην οἴκησιν ἢ τὴν ἐκ τῶν κα-

‚ ’1 ἄγρωστον C 8 τῇ om. vulg. 14 ταύτην D 17
πιοτητος Reiske 24 ἕσθήσει D.

