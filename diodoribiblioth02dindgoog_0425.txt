ΠΙ 39. 40. 325

ᾗ τόπῳ. οἰ δὲ νησοφύλακες κλήρῳ διῃρημένοι τοὺς 9
τόπους ἐφεδρεύουσι, καὶ τῷ φανέντι λίθῳ περιτι-
θέασι σημείου χάριν ἄγγος τηλικοῦτον ἡλίκον ἂν
ᾖ τὸ μέγεθος τοῦ στίλβοντος λίθου· τῆς δ’ ἡμέρας
5 περιιόντες περιτέμνουσι τὸν σημειωθέντα τόπον τῆς
πέτρας, καὶ παραδιδόασι τοῖς διὰ τῆς τέχνης δυνα-
μένοις ἐκλεαίνειν τὸ παραδοθὲν οἰκείως.
Παραπλεύσαντι δὲ τούτους τοὺς τόπους πολλὰ 40
μὲν Ἰχθυοφάγων ἔθνη κατοικεῖ τὴν παράλιον, πολ-
10 λοὶ δὲ νομάδες Τρωγλοδύται. πρὸς δὲ τούτοις ὅρη
παντοῖα ταῖς ἰδιότησιν ὑπάρχει μέχρι λιμένος τοῦ
προσαγορευθέντος σωτηρίας, ὃς ἔτυχε τῆς ὀνομα-
σίας ταύτης ἀπὸ τῶν πρώτων πλευσάντων ,Ἑλλή-
νων καὶ διασωθέντων. ἀπὸ δὲ τούτων τῶν μερῶν 2
15 ἄρχεται συναγωγὴν λαμβάνειν ὁ κόλπος καὶ τὴν
ἐπιστροφὴν ἐπὶ τὰ κατὰ τὴν Ἀραβίαν μέρη ποιεῖ-
σθαι. καὶ τὴν φύσιν δὲ τῆς χώρας καὶ θαλάττης
ἀλλοίαν εἶναι συμβέβηκε διὰ τὴν ἰδιότητα τῶν τό-
πων· ἥ τε γὰρ ἤπειρος ταπεινὴ καθορᾶται, μηδα- 3
20 μόθεν ἀναστήματος ὑπερκειμένου , ἤ τε θάλαττα
207 τεναγώδης οὖσα τὸ βάθος οὐ πλέον εὑρίσκεται τριῶν
ὀργυιῶν, καὶ τῇ χρόᾳ παντελῶς ὑπάρχει χλωρά. τοῦτο
δ’ αὐτῇ φασι συμβαίνειν οὐ διὰ τὸ τὴν τῶν ὑγρῶν
φύσιν εἶναι τοιαύτην, ἀλλὰ διὰ τὸ πλῆθος τοῦ δια-
25 φαινομένου καθ’ ὕδατος μνίου καὶ φύκους. ταῖς 4
μὲν οὖν ἐπικώποις τῶν νεῶν εὔθετός ἐστιν ὁ τό-
πος, κλύδωνα μὲν οὐκ ἐκ πολλοῦ κυλίων διαστή-
ματος, θήραν δ’ ἰχθύων ἄπλατον παρεχόμενος· αἰ

9 ἔθνη Ἰχθυοφάγων vulg. 12 σωτῆρος G 28 θήραν —
ἄπλατον] θήρας- απλάτους AB.

