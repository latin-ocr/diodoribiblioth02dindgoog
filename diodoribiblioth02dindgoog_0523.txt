IV ιτ. 18. 423

εἰς μάχην καὶ συμπλακεὶς διέφθειρεν. ἀκολούθως
δὲ τούτοις τὴν μὲν Λιβύην πλήθουσαν ἀγρίων ζῴων,
πολλὰ τῶν κατὰ τὴν ἔρημον χώραν χειρωσάμενος,
ἐξημέρωσεν, ὥστε καὶ γεωργίαις καὶ ταῖς ἄλλαις
5 φυτείαις ταῖς τοὺς καρποὺς παρασκευαζούσαις πλη-
ρωθῆναι πολλὴν μὲν ἀμπελόφυτον χώραν, πολλὴν
δ’ ἐλαιοφόρον· καθόλου δὲ τὴν Λιβύην διὰ τὸ πλῆ-
θος τῶν κατὰ τὴν χώραν θηρίων ἀοίκητονπρότερον
οὖσαν ἐξημερώσας ἐποίησε μηδεμιᾶς χώρας εὐδαι-
10 μονίᾳ λείπεσθαι. ὁμοίως δὲ καὶ τοὺς παρανομοῦντας 5
ἀνθρώπους ἢ δυνάστας ὑπερηφάνους ἀποκτείνας τὰς
πόλεις ἐποίησεν εὐδαίμονας. μυθολογοῦσι δ’ αὐτὸν
διὰ τοῦτο μισῆσαι καὶ πολεμῆσαι τὸ γένος τῶν
ἀγρίων θηρίων καὶ παρανόμων ἀνδρῶν, ὅτι παιδὶ
15 μὲν ὄντι νηπίω συνέβη τοὺς ὄφεις ἐπιβούλους αὐτῷ
γενέσθαι, ἀνδρωθέντι δὲ πεσεῖν ὑπ’, ἐξουσίαν ὑπερ-
ηφάνου καὶ ἀδίκου μονάρχου τοῦ τοὺς ἄθλους προσ-
τάττοντος.
Μετὰ δὲ τὸν Ἀνταίου θάνατον παρελθὼν εἰς 18
20 Αἴγυπτον ἀνεῖλε Βούσιριν τὸν βασιλέα ξενοκτο-
νοῦντα τοὺς παρεπιδημοῦντας. διεξιὼν δὲ τὴν άνυ-
δρον τῆς Λιβύης, καὶ περιτυχὼν χώρᾳ καταρρύτῳ
καὶ καρποφόρῳ, πόλιν ἔκτισε θαυμαστὴν τῷ μεγέθει,
τὴν ὀνομαζομένην Ἑκατόμπυλον, ᾗ ἔθετο τὴν προσ-
25 ηγορίαν ἀπὸ τοῦ πλήθους τῶν κατ’ αὐτὴν πυλῶν.
διαμεμένηκε δὲ ἡ ταύτης τῆς πόλεως εὐδαιμονία
μέχρι τῶν νεωτέρων καιρῶν, ἐν οἷς Καρχηδόνιοι
δυνάμεσιν ἀξιολόγοις καὶ στρατηγοῖς ἀγαθοῖς στρα-

6 ὥραν post ἐλαιοφόρον OF 13,καὶ πολεμῆσαι om. D
24 ἥς ὗ 26 διέμεινε II 27 οἷς Hertlein, οἷς καὶ libri.

