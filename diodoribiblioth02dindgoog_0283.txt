—

ΙΙ 8. 183

τε πόλιν ἅπασαν κατοπτεύσειν καὶ καθαπερεὶ τὰς
κλεῖς ἕξειν τῶν ἐπικαιροτάτων τῆς πόλεως τόπων..
τοῦ δ’ Εὐφράτου διὰ μέσης τῆς Βαβυλῶνος ῥέοντος 4
καὶ πρὸς μεσημβρίαν καταφερομένου, τῶν βασιλείων
5 τὰ μὲν πρὸς ἀνατολὴν ἔνευε, τὰ δὲ πρὸς δύσιν,,
ἀμφότερα δὲ πολυτελῶς κατεσκεύαστο. τοῦ μὲν γὰρ
[εἰς τὸ] πρὸς ἑσπέραν κειμένου μέρους ἐποίησε τὸν
πρῶτον περίβολον ἑξήκοντα σταδίων, ὑψηλοῖς καὶ
πολυτελέσι τείχεσιν ὠχυρωμένον, ἐξ ὀπτῆς πλίνθου.
10 ἕτερον δ’ ἐντὸς τούτου κυκλοτερῆ κατεσκεύασε, καθ’
ὃν ἐν ὠμαῖς ἔτι ταῖς πλίνθοις διετετύπωτο θηρία
παντοδαπὰ τῇ τῶν χρωμάτων φιλοτεχνίᾳ τὴν ἀλή-
122 θειαν ἀπομιμούμενα· οὗτος δ’ ὁ περίβολος ἦν τὸ 5
μὲν μῆκος σταδίων τετταράκοντα, τὸ δὲ πλάτος
1⁵ ἐπὶ τριακοσίας πλίνθους, τὸ δ’ ὕψος, ὡς Κτησίας
φησίν, ὀργυιῶν πεντήκοντα· τῶν δὲ πύργων ὑπῆρχε
τὸ ὕψος ὀργυιῶν ἑβδομήκοντα. κατεσκεύασε δὲ καὶ 6
τρίτον ἐνδοτέρω περίβολον, ὃς περιεῖχεν ἀκρόπολιν,
ἧς ἡ μὲν περίμετρος ἦν σταδίων εἴκοσι, τὸ δὲ ὕψος
20 καὶ πλάτος τῆς οἰκοδομίας ὑπεραῖρον τοῦ μέσου
τείχους τὴν κατασκευήν. ἐνῆσαν δ’ ἔν τε τοῖς πύρ-
γοις καὶ τείχεσι ζῷα παντοδαπὰ φιλοτέχνως τοῖς τε
χρώμασι καὶ τοῖς τῶν τύπων ἀπομιμήμασι κατ-
εσκευασμένα· τὸ δ’ ὅλον ἐπεποίητο κυνήγιον παν-
25 τοίων θηρίων ὑπάρχον πλῆρες, ὧν ἦσαν τὰ μεγέθη“
πλέον ἢ πηχῶν τεττάρων. κατεσκεύαστο δ’ ἐν αὐτοῖς
καὶ ἡ Σεμίραμις ἀφ’ ἵππου πάρδαλιν ἀκοντίζουσα,

1 κατοπτεύειν codices 7 εἰς τὸ del. Dinq'. 15 τρια-
κοσίους libri 19 εἴκοσι τριακοσίων Π amplos· Wurm‚
μῆκος codices 23 τοῖς ταῖς D ἆπομιμησεσι fort.
27 καὶ ἡ om. OF ἀφ’] ἐφ’ D.

