 

11 36. 37. 231

λοὺς καὶ μεγάλους πλωτούς, οἳ τὰς πηγὰς ἔχοντες
ἐν τοῖς ὄρεσι τοῖς πρὸς τὰς ἄρκτους κεκλιμένοις
φέρονται ’διὰ τῆς πεδιάδος, ὧν οὐκ ὀλίγοι συμμί-
σγοντες ἀλλήλοις ἐμβάλλουσιν είς ποταμὸν τὸν ὀνο-

6 μαζόμενον Γάγγην. οὗτος δὲ τὸ πλάτος γινόμενος 2
σταδίων τριάκοντα φέρεται μὲν ἀπὸ τῆς ἄρκτου πρὸς
μεσημβρίαν, ἐξερεύγεται δ’ εἰς τὸν ὠκεανόν, ἀπο-
λαμβάνων είς τὸ πρὸς ἕω μέρος τὸ ἔθνος τὸ τῶν
Γανδαριδῶν, πλείστους ἔχον καὶ μεγίστους ἐλέφαν-

10 τας. διὸ καὶ τῆς χώρας ταύτης οὐδεὶς πώποτε 3
βασιλεὺς ἔπηλυς ἐκράτησε, πάντων τῶν ἀλλοεθνῶν
φοβουμένων τό τε πλῆθος καὶ τὴν ἀλκὴν τῶν θη-
ρίων. καὶ γὰρ Ἀλέξανδρος ὁ Μακεδὼν ἁπάσης τῆς 1
Ἀσίας κρατήσας μόνους τοὺς Γανδαρίδας οὐκ ἐπο-

15 λε’μησε· καταντήσας γὰρ ἐπὶ τὸν Γάγγην ποταμὸν 1
μετὰ πάσης τῆς δυνάμεως, καὶ τοὺς ἄλλους Ἰνδοὺς ‚a
καταπολεμήσας, ὡς ἐπύθετο τοὺς Γανδαρίδας ἔχειν ἦ
τετρακισχιλίους ἐλέφαντας πολεμικῶς κεκοσμημένους, ἐ
ἀπέγνω τὴν ἐπ’ αὐτοὺς στρατείαν. ὁ δὲ παρα- 4 [

20 πλήσιος τῷ Γάγγῃ ποταμός, προσαγορευόμενος δὲ
Ἰνδός, ἄρχεται μὲν ὁμοίως ἀπὸ τῶν ἄρκτων, ἐμ-
βάλλων δὲ εἰς τὸν ὠκεανὸν ἀφορίζει τὴν Ἰνδικήν·
πολλὴν δὲ διεξιὼν πεδιάδα χώραν δέχεται ποταμοὺς
οὐκ ὀλίγους πλωτούς, ἐπιφανεστάτους δ’ ’Ὕπανιν

25 καὶ Ὑδάσπην καὶ Ἀκεσῖνον. χωρὶς δὲ τούτων ἄλλο 5
πλῆθος ποταμῶν παντοδαπῶν διαρρεῖ καὶ ποιεῖ·

'4 εἰς] εἰς τὸν D 5 γενόμενος vulg. 9 Γαδαρίδων
D, Γανδαρικῶν CF 12 τε om. vulg. 14 ef, 17 Γαδά ιδας D,
Γανδαρικοῦς CF 20 ποταμῷ 11 22 ὠκεανὸν] νδον D
25 ὖδάσπιν D άκαίσεινον D.

 

