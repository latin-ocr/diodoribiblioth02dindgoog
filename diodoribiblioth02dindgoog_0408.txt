308 DIODORJ SICULI

Ταῦτα μὲν οὖν ἡμῖν εἰρήσθω πρὸς τοὺς ἀπι-
στως διὰ τὸ παράδοξον πρὸς τὰς ἱστορίας διακει-
μένους· πάλιν δ’ ἐπὶ τ ὰσυνεχῆ τοῖς προειρημένοις 197’
μεταβησόμεθα.

31 Τὰς δ’ ἐσχατιὰς τῶν πρὸς μεσημβρίαν μερῶν ⁵
κατοικοῦσιν ἄνδρες ὑπὸ μὲν τῶν Ἑλλήνων καλού-
μενοι Κυναμολγοί, κατὰ δὲ τὴν τῶν πλησιοχώρων
βαρβάρων διάλεκτον Ἄγριοι. οὗτοι δὲ πώγωνας μὲν
φέρουσι παμμεγέθεις, κυνῶν δὲ τρέφουσιν ἀγρίων

2 ἀγέλας πρὸς τὴν τοῦ βίου χρείαν εὐθέτους. ἀπὸ 10
γὰρ τῶν πρώτων τροπῶν τῶν θερινῶν μέχρι μέσου
χειμῶνος Ἰνδικοὶ βόες ἀμύθητοι τὸ πλῆθος ἐπιφοι-
τῶσιν αὐτῶν τὴν χώραν, ἀδήλου τῆς αἰτίας οὔσης·
οὐδεὶς γὰρ οἶδεν εἶθ’ ὑπὸ ζῴων πολλῶν καὶ σαρκο-
φάγων πολεμούμενοι φεύγουσιν, εἴτε δι’ ἔνδειαν 15
τροφῆς ἐκλείποντες τοὺς οἰκείους τόπους εἴτε δι’
ἄλλην περιπέτειαν, ἣν ἡ μὲν πάντα τὰ παράδοξα
γεννῶσα φύσις κατασκευάζει, τὸ δὲ τῶν ἀνθρώπων

3 γένος ἀδυνατεῖ τῷ νῷ συνιδεῖν. οὐ μὴν ἀλλὰ τοῦ
πλήθους οὐ κατισχύοντες δι’ ἑαυτῶν περιγενέσθαι 20
τοὺς κύνας ἐπαφιᾶσι, καὶ μετὰ τούτων ποιούμενοι
τὴν θήραν πολλὰ πάνυ τῶν ζῴων χειροῦνται· τῶν
δὲ ληφθέντων ἃ μὲν πρόσφατα κατεσθίουσιν, ἃ ,δὲ
εἰς ἅλας συντιθέντες ἀποθησαυρίζουσι. πολλὰ δὲ
καὶ τῶν ἄλλων ζῴων διὰ τῆς τῶν κυνῶν ἀλκῆς 25
θηρεύοντες ἀπὸ κρεοφαγίας τὸν βίον ἔχουσι.

4 Τὰ μὲν οὗν τελευταῖα γένη τῶν πρὸς μεσημ-
βρίαν οἰκούντων ἐν μορφαῖς ἀνθρώπων τὸν βίον

17 v} ἓνοῦμολγοί Agath. 60, Κυνοὶμυνοι DF, κυνᾶμονοι C

