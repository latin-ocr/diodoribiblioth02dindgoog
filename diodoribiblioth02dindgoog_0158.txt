58 DIODORI SICULI

φαγεϊ δ’ οὐ μόνον ἀνθρώπους, ἀλλὰ καὶ τῶν ἄλλων
τῶν ἐπὶ τῆς γῆς ζῴων τὰ προσπελάζοντα τῷ πο-
ταμῷ. καὶ τὰ μὲν δήγματα ποιεῖ ἁδρὰ καὶ χαλεπά,
τοῖς δ’ ὄνυξι δεινῶς σπαράττει, καὶ τὸ διαιρεθὲν
ὁ τῆς σαρκὸς παντελῶς ἀπεργάζεται δυσίατον. ἐθη- 5
ρεύετο δὲ ταῦτα τὰ ζῷα τὸ μὲν παλαιὸν ὑπὸ τῶν
- Αἰγυπτίων ἀγκίστροις ἔχουσιν ἐπιδεδελεασμένας
ὑείας σάρκας, ὕστερον δὲ ποτε μὲν δικτύοις παχέσιν
ὡσπερεί τινες ἰχθῦς, ποτε δ’ ἐμβολίοις σιδηροῖς ἐκ
τῶν ἀκάτων τυπτόμενα συνεχῶς είς τὴν κεφαλήν. 10
6 πλῆθος δ’ αὐτῶν ἀμύθητόν ἐστι κατά τε τὸν ποτα-
μὸν καὶ τὰς παρακειμένας λίμνας, ὡς ἂν πολυγόνων
τε όντων καὶ σπανίως ὑπὸ τῶν ἀνθρώπων ἀναιρου-
μένων· τῶν μὲν γὰρ ἐγχωρίων τοῖς πλείστοις νόμι-
μόν ἐστιν ὡς θεὸν σέβεσθαι τὸν κροκόδειλον, τοῖς 15
δ’ ἀλλοφύλοις ἀλυσιτελής ἐστιν ἡ θήρα παντελῶς,
'7 οὐκ οὔσης ἐδωδίμου τῆς σαρκός. ἀλλ’ ὅμως τοῦ
πλήθους τούτου φυομένου κατὰ τῶν ἀνθρώπων ἡ
φύσις κατεσκεύασε μέγα βοήθημα· ὁ γὰρ καλού-
μενος ἰχνεύμων, παραπλήσιος ὢν μικρῷ κυνί, περι- 20
έρχεται τὰ τῶν κροκοδείλων (ρὰ συντρίβων, τίκτοντος 42
τοῦ ζῴου παρὰ τὸν ποταμόν, καὶ τὸ θαυμασιώτατον,
οὔτε κατεσθίων οὔτε ὠφελούμενος οὐδὲν διατελεῖ
φυσικήν τινα χρείαν καὶ κατηναγκασμένην ἐνερ-
8 γῶν εἰς ἀνθρώπων εὐεργεσίαν. ὁ δὲ καλούμενος 25
ἵππος τῷ μεγέθει μέν ἐστιν οὐκ- ἐλάττων πηχῶν
πέντε, τετράπους δ’ ὢν καὶ δίχηλος παραπλησίως
τοῖς βουσὶ τοὺς χαυλιόδοντας ἔχει μείζους τῶν

2 τῆς om. D 3 ἁδρὰ] μεγάλα OF 23 οὗ κατ·
εσθίων D 26 ἐλάττω D.

