ΠΙ 4. 5. 273

πολὺ τῶν παρὰ τοῖς ἄλλοις διαφέρειν, καὶ μάλιστα
τὰ περὶ τὴν αἵρεσιν τῶν βασιλέων. οἰ μὲν γὰρ
ἱερεῖς ἐξ αὑτῶν τοὺς ἀρίστους προκρίνουσιν, ἐκ δὲ
τῶν καταλεχθέντων, ὃν ἂν ὁ θεὸς κωμάζων κατά
5 τινα συνήθειαν περιφερόμενος λάβῃ, τοῦτον τὸ
πλῆθος αἱρεῖται βασιλέα· εὐθὺς δὲ καὶ προσκυνεῖ
καὶ τιμᾷ καθάπερ θεόν, ὡς ὑπὸ τῆς τοῦ δαιμονίου
προνοίας ἐγκεχειρισμένης αὐτῷ τῆς ἀρχῆς. ὁ δ’ 2
αἱρεθεὶς διαίτῃ τε ,χρῆται τῇ τεταγμένῃ κατὰ τοὺς
10 νόμους καὶ τᾶλλα πράττει κατὰ τὸ πάτριον ἔθος,
οὔτ’ εὐεργεσίαν οὔτε τιμωρίαν ἀπονέμων οὐδενὶ
παρὰ τὸ δεδογμένον ἐξ ἀρχῆς παρ’ αὐτοῖς νόμιμον·
ἔθος δ’ αὐτοῖς ἐστι μηδένα τῶν ὑποτεταγμένων
θανάτῳ περιβάλλειν, μηδ’ ἂν καταδικασθεὶς ἐπὶ
15 θανάτῳ τις φανῇ τιμωρίας ἄξιος, ἀλλὰ πέμπειν τῶν
ὑπηρετῶν τινα σημεῖον ἔχοντα θανάτου πρὸς τὸν
παρανενομηκότα· οὗτος δ’ ἰδὼν τὸ σύσσημον, καὶ
παραχρῆμα εἰς τὴν ἰδίαν οἰκίαν ἀπελθών, ἑαυτὸν ἐκ
τοῦ ζῆν μεθίστησι. φεύγειν δ’ ἐκ τῆς ἰδίας χώρας
20 εἰς τὴν ὅμορον καὶ τῇ μεταστάσει τῆς πατρίδος λύειν
τὴν τιμωρίαν, καθάπερ παρὰ τοῖςἝλλησιν, οὐδαμῶς
συγκεχώρηται. διὸ καί φασί τινα, τοῦ θανατηφόρου 3
σημείου πρὸς αὐτὸν ἀποσταλέντος ὑπὸ τοῦ βασι-
λέως, ἐπιβαλέσθαι μὲν ἐκ τῆς Αἰθιοπίας φεύγειν,
25 αἰσθομένης δὲ τῆς μητρὸς καὶ τῇ ζώνῃ τὸν τράχη-
λον αύτοῢ σφιγγούσης, ταύτῃ μηδὲ καθ’ ἕνα τρόπον
τολμῆσαι προσενεγκεῖν τὰς χεῖρας, αὐτὸν δ’ ἀγχό-
μενον καρτερῆσαι μέχρι τῆς τελευτῆς, ἵνα μὴ τοῖς

2 τὰ om. vulg. 5 περιφερόμενος del. Reiske 15
πέμπει OD 19 δ’ ἐκ] δὲ libri 23 σημείου del. Eichst.

D ooooooo Ι. 18

