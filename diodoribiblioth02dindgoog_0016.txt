XII PRAEFATIO.

Wesselingi a De la Barre factam haud paucis locis
mendosam esse nuper demonstravit Alfi-edus Jacob
octo capita primi libri denuo percensens (Melanges
Graux 1884 p. 525). Attamen ut ipse ne unam qui-
dem repperit lectionem, qua Diodoro mederetur, ita
totum codicem E nullius momenti esse mihi persua-
sum est. Quamquam enim non in omnibus partibus
cum D concinit, id quod et Jacobum et Schneiderum
(prl5) fugit, tamen etiam lectiones a D discrepantes
eiusmodi sunt, ut melius ex aliis libris, praesertim ex
codice O, recipiantur. Concinit autem cum codice D
in priore parte primi libri atque in toto fere 'libro
quinto: cf. I 8, 1 27, 2 29, 6 etc. Nolo rem per se
claram pluribus testimoniis offundere, iuvat tamen me-
morare in E verba ἀπό τε -- ξηρᾶς (I 43, 2) esse
omissa, quae eadem verba in codice D tres ultimos
versus folii 40 versi efficientia teste Bergmanno maxima
ex parte abrasa et exstincta sunt. Illo ergo loco li-
brarius E etiamtum pro exemplari usus est libro ex D
derivato*)‚ etiamsi iam Ι 32, 2 in margine Ε vestigia
libri alterius classis comparent3 deinceps aliquamdiu
librarium E ex duobus libris sua hausisse inde con-
cludimuS, quod in Ε cum I 59, 2 mutilata lectio in
textu, genuina a D servata in margine scripta sit,
paulo post I 66, 3, ubi libri secundae classis lacuna
deformati sunt, scriptura hac contagione vacat. Tum
lectiones prioris classis saepius in margine Ε adscriptae
inveniuntur, ut I 80, 1 ἀπώλεσε — 83, 8 παρατήρησιν

 

*) Neque enim ex ipso D codicem E descriptum esse
testantur lectiones diversae, quas Ε cum aliis libris ipso
antiquioribus habet communes: cf. I 3, 8 8, 1 27, 2 etc.;
maxime congruit cum A.

