111 48. 49. · 343

μένη καρπὸν φέρειν δαψιλῆ, νομάδες δ’ ὅσοι τῶν
κτηνῶν τὴν ἐπιμέλειαν ποιούμενοι τὰς τροφὰς ἔχου-
σιν ἀπὸ τούτων· ἀμφότερα δὲ τὰ γένη ταῦτα βασι-
uas ἔχει καὶ βίον οὐ παντελῶς ἄγριον οὐδ’ ἀνθρω-
5 πίνης ἡμερότητος ἐξηλλαγμένον. τὸ δὲ τρίτον γένος
οὔτε βασιλέως ὑπακοῦον οὔτε τοῦ δικαίου λόγον
οὐδ’ ἔννοιαν ἔχον ἀεὶ λῃστεύει, ἀπροσδοκήτως δὲ
τὰς ἐμβολὰς ἐκ τῆς ἐρήμου ποιούμενον ἁρπάζει τὰ
παρατυχόντα, καὶ ταχέως ἀνακάμπτει πρὸς τὸν αὑτὸν
10 τόπον. πάντες δ’ οἰ Λίβυες οὗτοι θηριώδη βίον 3
ἔχουσιν, ὑπαίθριοι διαμένοντες καὶ τὸ τῶν ἐπιτη-
δευμάτων ἄγριον ἐζηλωκότες· οὔτε γαρ ἡμέρου δι-
αίτης οὔτ’ ἐσθῆτος μετέχουσιν, ἀλλὰ δοραῖς αἰγῶν
σκεπάζουσι τὰ σώματα. τοῖς δὲ δυνάσταις αὐτῶν
1⁵ πόλεις μὲν τὸ σύνολον οὐχ ὑπάρχουσι, πύργοι δὲ
πλησίον τῶν ὑδάτων, είς οὓς ἀποτίθενται τὰ πλεο-
218 νάζοντα τῆς ὠφελείας. τοὺς δ’ ὑποτεταγμένους
λαοὺς κατ’ ἐνιαυτὸν ἐξορκίζουσι πειθαρχήσειν· καὶ
τῶν μὲν ὑπακουσάντων ὡς συμμάχων φροντίζουσι,
20 τῶν δὲ μὴ προσεχόντων θάνατον καταγνόντες ὡς
λῃσταῖς πολεμοῦσιν. ὁ δ’ ὁπλισμὸς αὐτῶν ἐστιν 4
οἰκεῖος τῆς τε χώρας καὶ τῶν ἐπιτηδευμάτων· κοῦφοι
γὰρ ὄντες τοῖς σώμασι καὶ χώραν οἰκοῦντες κατὰ
τὸ πλεῖστον πεδιάδα, πρὸς τοὺς κινδύνους ὁρμῶσι
25 λόγχας ἔχοντες τρεῖς καὶ λίθους ἐν ἄγγεσι σκυτί-
νοις· ξίφος δ’ οὐ φοροῦσιν οὐδὲ κράνος οὐδ’ ὅπλον
οὐδὲν ἕτερον, στοχαζόμενοι τοῦ προτερεῖν ταῖς εὐκι-
νησίαις ἐν τοῖς διωγμοῖς καὶ πάλιν ἐν ταῖς ἀπο-

27 ταῖς] ἐν ταῖς vulg.

