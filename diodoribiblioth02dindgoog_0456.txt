356 DIODORI SICULI

σιλεῦσαι καὶ τοὺς ἀνθρώπους σποράδην οἰκοῦντας
συναγαγεῖν εἰς πόλεως περίβολον, καὶ τῆς μὲν ἀνο-
μίας καὶ τοῦ θηριώδους βίου παῦσαι τοὺς ὑπακού-
οντας, εὑρόντα τὰς τῶν ἡμέρων καρπῶν χρείας καὶ
παραθέσεις καὶ τῶν ἄλλων τῶν χρησίμων οὐκ ὀλίγα· 225
κατακτήσασθαι δ’ αὐτὸν καὶ τῆς οἰκουμένης τὴν 6
πλείστην, καὶ μάλιστα τοὺς πρὸς τὴν ἑσπέραν καὶ

4 τὴν ἄρκτον τόπους. τῶν δὲ ἄστρων γενόμενον ἐπι-
μελῆ παρατηρητὴν πολλὰ προλέγειν τῶν κατὰ τὸν
κόσμον μελλόντων γίνεσθαι· εἰσηγήσασθαι δὲ τοῖς 10
ὄχλοις τὸν μὲν ἐνιαυτὸν ἀπὸ τῆς τοῦ ἡλίου κινήσεως,
τοὺς δὲ μῆνας ἀπὸ τῆς σελήνης, καὶ τὰς κατ’ ἔτος

5 ἕκαστον ὥρας διδάξαι. διὸ καὶ τοὺς πολλούς, ἄγνο-
οῦντας μὲν τὴν τῶν ἄστρων αἰώνιον τάξιν, θαυ-
μάζοντας δὲ τὰ γινόμενα κατὰ τὰς προρρήσεις, ὑπο- 15
λαβεῖν τὸν τούτων εἰσηγητὴν θείας μετέχειν φύσεως,
μετὰ δὲ τὴν ἐξ ἀνθρώπων αὑτοῦ μετάστασιν διά
τε τὰς εὐεργεσίας καὶ τὴν τῶν ἄστρων ἐπίγνωσιν
ἀθανάτους τιμὰς ἀπονεῖμαι· μεταγαγεῖν δ’ αὐτοῦ
τὴν προσηγορίαν ἐπὶ τὸν κόσμον, ἅμα μὲν τῷ δοκεῖν 20
οἰκείως ἐσχηκέναι πρὸς τὰς τῶν ἄστρων ἐπιτολάς
τε καὶ δύσεις καὶ τᾶλλα τὰ γινόμενα περὶ τὸν κόσμον,
ἅμα δὲ τῷ μεγέθει τῶν τιμῶν ὑπερβάλλειν τὰς εὐερ-
γεσίας, καὶ πρὸς τὸν αἰῶνα βασιλέα τῶν ὅλων αὐτὸν
ἀναγορεύσαντας. 25

57 Οὐρανοῦ δὲ μυθολογοῦσι γενέσθαι παῖδας ἐκ
πλειόνων γυναικῶν πέντε πρὸς τοῖς τετταράκοντα,

3 ὑπακούσαντας D 4 τὰς] δὲ τὰς D · 8 δὲ] τὲ D

13 τοὺς] μὲν add. vulg. 14 μὲν om. vulg. 23 τὰς]
σπουδάσαντας τὰς Reiske.

