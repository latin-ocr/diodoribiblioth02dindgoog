ἡ

386 DIODORI SICULI

Διόνυσον προάγειν πρὸς τοὺς Τιτᾶνας, εὐτάκτως
ποιούμενον τὰς ὁδοιπορίας καὶ πᾶσι τοῖς ἐγχωρίοις
φιλανθρώπως προσφερόμενον καὶ τὸ σύνολον ἑαυτὸν
ἀποφαινόμενον στρατεύειν ἐπὶ κολάσει μὲν τῶν
ἀσεβῶν, εὐεργεσίᾳ δὲ τοῦ κοινοῦ γένους τῶν άν- 5
θρώπων. τοὺς δὲ Λίβυας θαυμάζοντας τὴν εὐταξίαν
καὶ τὸ τῆς ψυχῆς μεγαλοπρεπές, τροφάς τε παρέχε-
σθαι τοῖς ἀνθρώποις δαψιλεῖς καὶ συστρατεύειν

5 προθυμότατα.. συνεγγιζούσης δὲ τῆς δυνάμεως τῇ
πόλει τῶν Ἀμμωνίων, τὸν Κρόνον πρὸ τοῦ τείχους 10
παρατάξει λειφθέντα τὴν μὲν πόλιν νυκτὸς ἐμπρῆσαι,
σπεύδοντα εἰς τέλος καταφθεῖραι τοῦ Διονύσου τὰ
πατρῷα βασίλεια, αὐτὸν δ’ ἀναλαβόντα τὴν γυναῖκα
Ῥέαν καί τινας τῶν συνηγωνισμένων φίλων λαθεῖν
ἐκ τῆς πόλεως διαδράντα. οὐ μὴν τόν γε Διόνυσον 15
ὁμοίαν ἔχειν τούτῳ προαίρεσιν· λαβόντα γὰρ τόν
τε Κρόνον καὶ τὴν Ῥέαν αἰχμαλώτους οὐ μόνον
ἀφεῖναι τῶν ἐγκλημάτων διὰ τὴν συγγένειαν, ἀλλὰ
καὶ παρακαλέσαι τὸν λοιπὸν χρόνον γονέων ἔχειν
πρὸς αὐτὸν εὔνοιάν τε καὶ τάξιν καὶ συζῆν τιμω- 20

6 μένουςἡ ὑπ’ αὐτοῦ μάλιστα πάντων. τὴν ’μὲν οὗν
Ῥέαν διατελέσαι πάντα τὸν βίον ὡς υἱὸν ἀγαπῶσαν,
τὸν δὲ Κρόνον ὕπουλον ἔχειν τὴν εὔνοιαν. γενέ-
σθαι δ’ αὐτοῖς περὶ τούτους τοὺς χρόνους υἱόν,
ὃν προσαγορευθῆναι Δία, τιμηθῆναι δὲ μεγάλως 25
ὑπὸ τοῦ Διονύσου, καὶ δι’ ἀρετὴν ἐν τοῖς ὕστερον
χρόνοις γενέσθαι πάντων βασιλέα.

1 προσάγειν ΙΙ πρὸς om. D 11 παρατάξει om. OE
μὲν om. vulg. 12 εἰς] δ’ εἰς D διαφθεῖραι D 23 ὅπου·
λον εὔνοιαν ἔχειν D 25 ὃν] καὶ D.

