136 DIODORI SICULI

λη’φασι τὸν πατέρα μόνον αἴτιον εἶναι τῆς γενέσεως,
τὴν δὲ μητέρα τροφὴν καὶ χώραν [μόνον] παρέχε-
σθαι τῷ βρέφει, καὶ τῶν δένδρων ἄρρενα μὲν κα-
λοῦσι τὰ καρποφόρα, θήλεα δὲ τὰ μὴ φέροντα τοὺς

5 καρπούς, ἐναντίως τοῖς Ἕλλησι. τρέφουσι δὲ τὰ 5
παιδιά μετά τινος εὐχερείας ἀδαπάνου καὶ παντελῶς
ἀπίστου· ἑψήματα γὰρ αὐτοῖς χορηγοῦσιν ἔκ τινος
εὐτελείας ἑτοίμης γινόμενα, καὶ τῶν ἐκ τῆς βύβλου
πυθμένων τοὺς δυναμένους εἰς τὸ πῦρ ἐγκρύβεσθαι,
καὶ τῶν ῥιζῶν καὶ τῶν καυλῶν τῶν ἑλείων τὰ μὲν 10

6 ὠμά, τὰ δ’ ἕψοντες, τὰ δ’ ὀπτῶντες, διδόασιν. ἀν-
υποδήτων δὲ καὶ γυμνῶν τῶν πλείστων τρεφομένων
διὰ τὴν εὐκρασίαν τῶν τόπων, τὴν πᾶσαν δαπάνην
οἰ γονεῖς, ἄχρι ἂν εἰς ἡλικίαν ἔλθῃ τὸ τέκνον, οὐ
πλείω ποιοῦσι δραχμῶν εἴκοσι. δι’ ἃς αἰτίας μάλιστα 15
τὴν Αἴγυπτον συμβαίνει πολυανθρωπίᾳ διαφέρειν,
καὶ διὰ τοῦτο πλείστας ἔχειν μεγάλων ἔργων κατα-
σκευάς. ⁶

81 Παιδεύουσι δὲ τοὺς υἱοὺς οἱ μὲν ἱερεῖς γράμ-
ματα διττά, τά τε ἱερὰ καλούμενα καὶ τὰ κοινο- 2⁰
τέραν ἔχοντα τὴν μάθησινζ γεωμετρίαν δὲ καὶ τὴν

2 ἀριθμητικὴν ἐπὶ πλέον ἐκπονοῦσιν. ὁ μὲν γὰρ πο-
ταμὸς κατ’ ἐνιαυτὸν ποικίλως μετασχηματίζων τὴν
χώραν πολλὰς καὶ παντοίας ἀμφισβητήσεις ποιεῖ
περὶ τῶν ὅρων τοῖς γειτνιῶσι, ταύτας δ’ οὐ ῥᾴδιον 25
ἀκριβῶς ἐξελέγξαι μὴ γεωμέτρου τὴν ἀλήθειαν ἐκ

3 τῆς ἐμπειρίας μεθοδεύσαντος. ἡ δ’ ἀριθμητικὴ πρός
τε τὰς κατὰ τὸν βίον οἰκονομίας αὐτοῖς χρησιμεύει

21 δῖ] 52:3ngae om. ΙΙ 12 τῶν πλείστων καὶ γυμνῶν vulg.

