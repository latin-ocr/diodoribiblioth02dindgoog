526 DIODORI SICULI

έν ᾖ κατὰ τοὺς ὕστερον χρόνους τινὰ κτίσαντα πόλιν

2 ἀπ’ ἐκείνης ὀνομάσαι Κυρήνην. τὸν δ’ οὖν Ἀπόλλω

4

κατὰ ταύτην τὴν χώραν ἐκ Κυρήνης γεννήσαντα
υἱὸν Ἀρισταῖον τοῦτον μὲν νήπιον ὄντα παραδοῦναι
ταῖς Νύμφαις τρέφειν· ταύτας δὲ τῷ παιδὶ τρεῖς 5
ὀνομασίας προσάψαι· καλεῖν γὰρ αὐτὸν Νόμιον,
Ἀρισταῖον, Ἀγρέα. τοῦτον δὲ παρὰ τῶν Νυμφῶν
μαθόντα τήν τε τοῦ γάλακτος πῆξιν καὶ τὴν κατα-
σκευὴν τῶν σμήνων, ἔτι δὲ τῶν ἐλαιῶν τὴν κατερ-
γασίαν, διδάξαι πρῶτον τοὺς ἀνθρώπους. διὰ δὲ 1⁰
τὴν εὐχρηστίαν τὴν ἐκ τούτων τῶν εὑρημάτων τοὺς
εὐεργετηθέντας ἀνθρώπους τιμῆσαι τὸν Ἀρισταῖον
ἰσοθέοις τιμαῖς, καθα καὶ τὸν Διόνυσον. μετὰ δὲ
ταῦτά φασιν αὐτὸν εἰς Βοιωτίαν καταντήσαντα
γῆμαι τῶν Κάδμου θυγατέρων Αὐτονόην, ἐξ ἧς 15
φασιν,Ι Ἀκτέωνα γενέσθαι τὸν κατά τοὺς μύθους
ὑπὸ τῶν ἰδίων κυνῶν διασπασθέντα. τὴν δ’ αἰτίαν
ἀποδιδόασι τῆς ἀτυχίας οἰ μὲν ὅτι κατὰ τὸ τῆς
Ἀρτέμιδος ἱερὸν διὰ τῶν ἀνατιθεμένων ἀκροθινίων
ἐκ τῶν κυνηγίων προῃρεῖτο τὸν γάμον κατεργάσα- 20
σθαι τῆς Ἀρτέμιδος, οἰ δ’ ὅτι τῆς Ἀρτέμιδος αὑτὸν
πρωτεύειν ταῖς κυνηγίαις ἀπεφήνατο. οὐκ ἀπίθανον
δὲ ἐπ’ ἀμφοτέροις τούτοις μηνῖσαι τὴν θεόν· εἴτε
γὰρ τοῖς ἁλισκομένοις πρὸς τὴν ἀκοινώνητον τοῖς
γάμοις κατεχρῆτο πρὸς τὸ συντελέσαι τὴν ἰδίαν 25
ἐπιθυμίαν, εἴτε καὶ ταύτης ἐτόλμησεν εἰπεῖν αἰρετω-

” 4 υἰὸν] τὸν II .14 εἰς] εἰς τὴν vulg. 16 Ἀκταί-

= ωνα D⁸‚ Ἀκταίονα OF 19 ἀκροθηνίων D, ἀκρωτηρίων OF

21 τῆς Ἀρτέμιδος om. II 22 ἀπεφήναντο libri, corr.
Wess. 23 δὲ ἐπ’] γὰρ έν D.

