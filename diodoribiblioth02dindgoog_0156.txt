56 DIODORI SICULI

2 κοσίων. ἡ δὲ νῆσος αὕτη πολλαῖς διώρυξι χειρο·
ποιήτοις διείληπται καὶ ,χώραν περιέχει καλλίστην
τῆς Αἰγύπτου. ποταμόχωστος γὰρ ςοῦσα καὶ κατάρ-
ρυτος πολλοὺς καὶ παντοδαποὺς ἐκφέρει καρπούς,
τοῦ μὲν ποταμοῦ διὰ τὴν κατ’ ἔτος ἀνάβασιν νεαρὰν 5
ἰλὺν ἀεὶ καταχέοντος, τῶν δ’ ἀνθρώπων ῥαδίως
ἅπασαν ἀρδευόντων διά τινος μηχανῆς, ἢν ἐπενόησε
μὲν Ἀρχιμήδης ὁ Συρακόσιος, ὀνομάζεται δὲ ἀπὸ
τοῦ σχήματος κοχλίας. πραεῖαν δὲ τοῦ Νείλου τὴν
ῥύσιν ποιουμένου, καὶ γῆν πολλὴν καὶ παντοδαπὴν 10
καταφέροντος, ἔτι δὲ κατὰ τοὺς κοίλους τόπους
λιμνάζοντος, ἕλη γίνεται πάμφορα. ῥίζαι γὰρ ἐν
αὐτοῖς φύονται παντοδαπαὶ τῇ γεύσει καὶ καρπῶν
καὶ καυλῶν ἰδιάζουσαι φύσεις, πολλὰ συμβαλλόμεναι
τοῖς ἀπόροις τῶν ἀνθρώπων καὶ τοῖς ἀσθενέσι πρὸς 15
αὐτάρκειαν. οὐ γὰρ μόνον τροφὰς παρέχονται ποι-
κίλας καὶ πᾶσι τοῖς δεομένοις ἑτοίμας καὶ δαψιλεῖς,
ἀλλὰ καὶ τῶν ἄλλων τῶν εἰς τὸ ζῆν ἀναγκαίων οὐκ
ὀλίγα φέρουσι βοηθήματα· λωτός τε γὰρ φύεται
πολύς, ἐξ οὗ κατασκευάζουσιν ἄρτους οί κατ’ Αἴγυ- 20
πτον δυναμένους ἐκπληροῦν τὴν φυσικὴν τοῦ σώμα-
τος ἔνδειαν, τό τε κιβώριον δαψιλέστατον ὑπάρχον
φέρει τὸν καλούμενον Αἰγύπτιον κύαμον. ἔστι δὲ
καὶ δένδρων γένη πλείονα, καὶ τούτων αἰ μὲν ὀνο-ψΙ
μαζόμεναι περσαῖαι καρπὸν διάφορον ἔχουσι τῇ 25
γλυκύτητι, μετενεχθέντος ἐξ Αἰθιοπίας ὑπὸ Περσῶν
τοῦ φυτοῦ καθ’ ὃν καιρὸν Καμβύσης ἐκράτησεν
8 ἐκείνων τῶν τόπων· τῶν δὲ συκαμίνων αἰ μὲν τὸν

17 καὶ (ante πᾶσι) om. Ο 24 γένη πλείονα om. C
καὶ τ.] καὶ φύσεις πλείους καὶ τ. OF 25 περσίαι OF.

