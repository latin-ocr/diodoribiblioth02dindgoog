4

5

 

384 DIODORI SICULI

πρῶτον μὲν στρατείαν ὑπερόριον στείλασθαι, πολλὴν
δὲ τῆς οἰκουμένης τοῖς ὅπλοις καταστρέψασθαι.
μάλιστα δ’ αὐτάς φασι παρορμῆσαι πρὸς τὴν συμμα-
χίαν Ἀθηνᾶν διά τὸν ὅμοιον τῆς προαιρέσεως ζῆλον,
ὡς ἂν τῶν Ἀμαζόνων ἀντεχομένων ἐπὶ πολὺ τῆς 5
ἀνδρείας καὶ παρθενίας. διῃρημένης δὲ τῆς δυνά-
μεως, καὶ τῶν μὲν ἀνδρῶν στρατηγοῦντος Διονύσου,
τῶν δὲ γυναικῶν τὴν ἡγεμονίαν ἐχούσης Ἀθηνᾶς,
προσπεσόντας μετὰ τῆς στρατιᾶς τοῖς Τιτᾶσι συνάψαι
μάχην. γενομένης δὲ παρατάξεως ἰσχυρᾶς, καὶ πολ- ιο
λῶν παρ’ ἀμφοτέροις πεσόντων, τρωθῆναι μὲν τὸν
Κρόνον, ἐπικρατῆσαι δὲ τὸν Διόνυσον ἀριστεύσαντα
κατὰ τὴν μάχην. μετὰ δὲ ταῦτα τοὺς μὲν Τιτᾶνας
φυγεῖν εἰς τοὺς κατακτηθέντας ὑπὸ τῶν περὶ τὸν
’Ἀμμωνα τόπους, τὸν δὲ Διόνυσον ἀθροίσαντα πλῆ- 15
θος αἰχμαλώτων ἐπανελθεῖν εἰς τὴν Νῦσαν. ἐνταῦθα
δὲ τὴν δύναμιν περιστήσαντα καθωπλισμένην τοῖς “
ἁλοῦσι κατηγορίαν ποιήσασθαι τῶν Τιτάνων, καὶ
πᾶσαν ὑπόνοιαν καταλιπεῖν ὡς μέλλοντα κατακόπτειν
τοὺς αἰχμαλώτους. ἀπολύσαντος δ’ αὐτοὺς τῶν ἐγκλη- 20
μάτων καὶ τὴν ἐξουσίαν δόντος εἴτε συστρατεύειν
εἴτε ἀπιέναι βούλοιντο , πάντας ἑλέσθαι συστρα-
τεύειν· διά δὲ τὸ παράδοξον τῆς σωτηρίας προσκυ-
νεῖν αὐτοὺς ὡς θεόν. τὸν δὲ Διόνυσον παράγοντα
καθ’ ἕνα τῶν αἰχμαλώτων καὶ διδόντα σπονδὴν 25
οἴνου πάντας ἐξορκῶσαι συστρατεύσειν ἀδόλως καὶ
μέχρι τελευτῆς βεβαίως διαγωνιεῖσθαι· διὸ καὶ τού-

1 στρατείαν] πολλῂν add-OF 3 αὐταῖς D 19 πᾶσιν
0091010 21² αὐτοὺς] αυτὸν Re1ske 26 ἐξορκίσαι 11 συστρα-
τευειν codmes, corr. Wese,

