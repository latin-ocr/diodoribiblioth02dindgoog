122 DIODORI SICULI

χαριζομένους πολλὰ πράττειν τῶν φερόντων βλάβας
ἢ κινδύνους, καὶ πολλάκις ἐνίους εἰδότας ὅτι μέλ-.
λουσιν ἁμαρτάνειν μηδὲν ἦττον πράττειν τὰ φαῦλα,
κατισχυομένους ὑπ’ ἔρωτος ἢ μίσους ἥ τινος ἑτέρου
πάθους, ἑαυτοὺς δ’ ἐζηλωκότας βίον τὸν ὑπὸ τῶν ⁵
φρονιμωτάτων ἀνδρῶν προκεκριμένον ἐλαχίστοις περι-

4 πίπτειν ἀγνοήμασι. τοιαύτῃ δὲ χρωμένων τῶν βασι-
λέων δικαιοσύνῃ πρὸς τοὺς ὑποτεταγμένους, τὰ πλήθη .
ταῖς εἰς τοὺς ἡγουμένους εὐνοίαις πᾶσαν συγγενι-
κην φιλοστοργίαν ὑπερεβάλλετο· οὐ γὰρ μόνον τὸ 10
σύστημα τῶν ἱερέων, ἀλλὰ καὶ συλλήβδην ἅπαντες
οἰ κατ’ Αἴγυπτον οὐχ οὕτω γυναικῶν καὶ τέκνων 83
καὶ τῶν ἄλλων τῶν ὑπαρχόντων αὐτοῖς ἀγαθῶν

5 ἐφρόντιζον ὡς τῆς τῶν βασιλέων ἀσφαλείας. τοι-
γαροῦν πλεῖστον μὲν χρόνον τῶν μνημονευομένων 15
βασιλέων πολιτικὴν κατάστασιν ἐτήρησαν, εὐδαι-
μονέστατον δὲ βίον ἔχοντες διετέλεσαν, ἕως ἔμει-
νεν ἡ προειρημένη τῶν νόμων σύνταξις, πρὸς δὲ
τούτοις ἐθνῶν τε πλείστων ἐπεκράτησαν καὶ μεγί-
στους πλούτους ἔσχον, καὶ τὰς μὲν χώρας ἔργοις 20
καὶ κατασκευάσμασιν ἀνυπερβλήτοις, τὰς δὲ πόλεις
ἀναθήμασι πολυτελέσι καὶ παντοίοις ἐκόσμησαν.

72 Καὶ τὰ μετὰ τὴν τελευτὴν δὲ γινόμενα τῶν βα-
σιλέων παρὰ τοῖς Αἰγυπτίοις οὐ μικρὰν ἀπόδειξιν
εἶχε τῆς τοῦ πλήθους εὐνοίας εἰς τοὺς ἡγουμένους· 25
εἰς ἀνεπαίσθητον γὰρ χάριν ἡ τιμὴ τιθεμένη μαρ-

2 τυρίαν ἀνόθευτον περιεῖχε τῆς ἀληθείας. ὁπότεζγὰρ
ἐκλείποι τις τὸν βίον τῶν βασιλέων, πάντες οἰ κατὰ

2 ὅτε D 4 ἑτέρου] ἄλλον II 18 νομίμων D 19
τε om. O 25 εἶχε] φέρειν D, φέρει ΑΒ.

