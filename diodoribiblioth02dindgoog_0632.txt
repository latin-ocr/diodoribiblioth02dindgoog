532 DIODORI SICULI

τῆς τότε μὲν ἀπ’ αὐτοῦ Ζάγκλης, νῦν δὲ Μεσσήνης
ὀνομαζομένης, ἄλλα τε καὶ τὸν λιμένα προσχώσαντα

2 τὴν ὀνομαζομένην Ἀκτὴν ποιῆσαι. ἐπεὶ δὲ τῆς
Μεσσήνης ἐμνήσθημεν, οὐκ ἀνοίκειον προσθεῖναι 325
νομίζομεν τοῖς προκειμένοις τὰς περὶ τὸν πορθμὸν 5

3 διηγήσεις. φασὶ γὰρ οἰ παλαιοὶ μυθογράφοι τὴν
Σικελίαν τὸ πρὸ τοῦ χερρόνησον οὖσαν ὕστερον
γενέσθαι νῆσον διὰ τοιαύτας αἰτίας. τὸν ἰσθμὸν
κατὰ τὸ στενώτατον ὑπὸ δυοῖν πλευρῶν θαλάττῃ
προσκλυζόμενον ἀναρραγῆναι, καὶ τὸν τόπον ἀπὸ 1⁰
τούτου Ῥήγιον ὀνομασθῆναι, καὶ τὴν ὕστερον πολ-
λοῖς ἔτεσι q κτισθεῖσαν πόλιν τυχεῖν τῆς ὁμωνύμου

4 προσηγορίας. ἔνιοι δὲ λέγουσι σεισμῶν μεγάλων
γενομένων διαρραγῆναι τὸν αὐχένα τῆς ἠπείρου,
καὶ γενέσθαι τὸν πορθμὸν διειργούσης τῆς θαλάτ- 15 ’

5 της τὴν ἤπειρον ἀπὸ τῆς νήσου. Ἡσίοδος δ’ ὁ
ποιητής φησι τούναντίον ἀναπεπταμένου τοῦ πελά-
γους Ὠρίωνα προσχῶσαι τὸ κατὰ τὴν Πελωρίδα
κείμενον ἀκρωτήριον, καὶ τὸ τέμενος τοῦ Ποσει· A
δῶνος κατασκευάσαι, τιμώμενον ὑπὸ τῶν ἐγχωρίων 20 ff
διαφερόντως· ταῦτα δὲ διαπραξάμενον εἰς Εὔβοιαν
μεταναστῆναι κάκεῖ κατοικῆσαι· διὰ δὲ τὴν δόξαν 2
ἐν τοῖς κατ’ οὐρανὸν ἄστροις καταριθμηθέντα τυχεῖν

6 ἀθανάτου μνήμης. περὶ οὗ καὶ ὁ ποιητὴς Ὅμηρος
ἐν τῇ Νεκυίᾳ μιμνησκόμενός φησι 2⁵

τὸν δὲ μέτ’ Ὠρίωνα πελώριον εἰσενόησα
θῆρας ὁμοῦ εἰλεῦντα κατ’ ἀσφοδελὸν λειμῶνα,

3 τῆς] περὶ τῆς vulg. 9 θαλάττῃ scripsi, θαλάττης
libri 18 Πελωριάδα 11 22 μεταστῆναι Ι).

