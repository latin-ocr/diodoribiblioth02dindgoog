236 DIODORI SICULI

τεῦον. ἀλειτούργητοι γὰρ ὄντες oc φιλόσοφοι πάσης
ὑπουργίας οὔθ’ ἑτέρων κυριεύουσιν οὔθ’ ὑφ’ ἑτέρων
2 δεσπόζονται. παραλαμβάνονται δ’ ὑπὸ μὲν τῶν ἰδιω-
τῶν εἴς τε τὰς έν τῷ βίω θυσίας καὶ εἰς τὰς τῶν
τετελευτηκότων ἐπιμελείας, ὡς θεοῖς γεγονότες προσ· 5
φιλέστατοι καὶ περὶ τῶν έν ᾅδου μάλιστ’ ἐμπείρως
ἔχοντες, ταύτης τε τῆς ὑπουργίας δῶρά τε καὶ τιμὰς
λαμβάνουσιν ἀξιολόγους· τῷ δὲ κοινῷ τῶν Ἰνδῶν
μεγάλας παρέχονται χρείας παραλαμβανόμενοι μὲν
κατὰ τὸ νέον ἔτος ἐπὶ τὴν μεγάλην σύνοδον, προ· 10
λέγοντες δὲ τοῖς πλήθεσι περὶ αὐχμῶν καὶ ἐπομ-
βρίας, ἔτι δ’ ἀνέμων εὐπνοίας καὶ νόσων καὶ τῶν
ἄλλων τῶν δυναμένων τοὺς ἀκούοντας ὠφελῆσαι.
τὰ μέλλοντα γὰρ προακούσαντες οἳ τε πολλοὶ καὶ ὁ
βασιλεὺς ἐκπληροῦσιν ἀεὶ τὸ μέλλον ἐκλείπειν καὶ 15
προκατασκευάζουσιν ἀεί τι τῶν χρησίμων. ὁ δ’ ἀπο-
τυχὼν τῶν φιλοσόφων ἐν ταῖς προρρήσεσιν ἄλλην
μὲν οὐδεμίαν ἀναδέχεται τιμωρίαν ἢ βλασφημίαν,
4 ἄφωνος δὲ διατελεῖ τὸν λοιπὸν βίον. δεύτερον δ’
ἐστὶ μέρος τὸ τῶν γεωργῶν, οἳ τῷ πλήθει τῶν ἄλ- 20
λων πολὺ προέχειν δοκοῦσιν. οὗτοι δὲ πολέμων
καὶ τῆς ἄλλης λειτουργίας ἀφειμένοι περὶ τὰς γεωρ-
γίας ἀσχολοῦνται· καὶ οὐδεὶς ἀν πολέμιος περιτυχὼν
γεωργῷ κατὰ τὴν χώραν ἀδικήσειεν ἄν, ἀλλ’ ὡς
κοινοὺς εὐεργέτας ἡγούμενοι πάσης ἀδικίας ἀπέχον- 86
5 ται. διόπερ ἀδιάφθορος ἡ χώρα διαμένουσα καὶ
καρποῖς βρίθουσα πολλὴν ἀπόλαυσιν παρέχεται τῶν
ἐπιτηδείων τοῖς ἀνθρώποις. βιοῦσι δ’ ἐπὶ τῆς χώρας

. 3 ἰδίων vulg. 4 τε om. D καὶ] τε καὶ II 11 τοῖς
πληθεσι om. 11 καὶ] καὶ τῆς D 24 ἂν om. vulg.

