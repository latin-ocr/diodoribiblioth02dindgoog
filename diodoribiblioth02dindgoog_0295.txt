Π 15. 16. 195

πολλοὶ καθ’ ὑπερβολὴν λαμπρῶς κεκοσμημένοι τοῖς
εἰς τὸν πόλεμον καταπληκτικοῖς. ἡ γὰρ Ἰνδικὴ χώρα 3
διάφορος οὖσα τῷ κάλλει καὶ πολλοῖς διειλημμένη
ποταμοῖς ἀρδεύεταί τε πολλαχοῦ καὶ διττοὺς καθ’
5 ἕκαστον ἐνιαυτὸν ἐκφέρει καρπούς· διὸ καὶ τῶν
πρὸς τὸ ζῆν ἐπιτηδείων τοσοῦτον ἔχει πλῆθος ὥστε
διά παντὸς ἄφθονον ἀπόλαυσιν τοῖς ἐγχωρίοις παρ-
έχεσθαι. λέγεται δὲ μηδέποτε κατ’ αὐτὴν γεγονέναι
σιτοδείαν ἢ φθορὰν καρπῶν διά τὴν εὐκρασίαν τῶν
10 τόπων. ἔχει δὲ καὶ τῶν ἐλεφάντων ἄπιστον πλῆθος, 4
οἳ ταῖς τε ἀλκαῖς καὶ ταῖς τοῦ σώματος ῥώμαις
πολὺ προέχουσι τῶν ἐν τῇ Λιβύῃ γινομένων, ὁμοίως
δὲ χρυσόν, ἄργυρον, σίδηρον, χαλκόν· πρὸς δὲ τού-
τοις λίθων παντοίων καὶ πολυτελῶν ἔστιν ἐν αὐτῇ
15 πλῆθος, ἔτι δὲ τῶν ἄλλων ἁπάντων σχεδὸν τῶν
πρὸς τρυφὴν καὶ πλοῦτον διατεινόντων. ὑπὲρ ὧν
τὰ κατά μέρος ἡ Σεμίραμις ἀκούσασα προήχθη μηδὲν
προαδικηθεῖσα τὸν πρὸς Ἰνδοὺς ἐξενεγκεῖν πόλεμον.
ὁρῶσα δ’ αὐτὴν μεγάλων καθ’ ὑπερβολὴν προσδεο- 5
20 μένην δυνάμεων, ἐξέπεμψεν ἀγγέλους εἰς ἁπάσας
τὰς σατραπείας, διακελευσαμένη τοῖς ἐπάρχοις κατα-
130 γράφειν τῶν νέων τοὺς ἀρίστους, δοῦσα τὸν ἀριθ-
μὸν κατὰ τὰ μεγέθη τῶν ἐθνῶν· προσέταξε δὲ πᾶσι
κατασκευάζειν καινὰς πανοπλίας καὶ τοῖς ἄλλοις
25- ἅπασι λαμπρῶς παραγίνεσθαι κεκοσμημένους μετὰ
τρίτον ἔτος εἰς Βάκτρα. μετεπέμψατο δὲ καὶ ναυπη- 6
γοὺς ἔκ τε Φοινίκης καὶ Συρίας καὶ Κύπρου καὶ
τῆς ἄλλης τῆς παραθαλαττίου χώρας, οἷς ἄφθονον

14 ἐν αὐτῇ ἐστι vulg. 20 πάσας II 21 σατραπείας
Dindorf, στρατοπεδείας eod. 25 παραγενέσθαι vulg.

18·

