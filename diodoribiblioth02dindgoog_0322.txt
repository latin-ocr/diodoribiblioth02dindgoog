222 s DIODORI SICULI

οὖσαν διὰ τὴν βαρύτητα, διαπορευομένην δ’ ἐν ἐλα-
χίστῳ χρόνῳ τὸν ἑαυτῆς δρόμον, οὐ διὰ τὴν ὀξύ-
τητα τῆς φορᾶς, ἀλλὰ διὰ τὴν βραχύτητα τοῦ κύ-
6 κλου. ὅτι δὲ τὸ φῶς ἀλλότριον ἔχει καὶ διότι τὰς
ἐκλείψεις ποιεῖται διὰ τὸ σκίασμα τῆς γῆς παρα- 5
πλήσια λέγουσι τοῖς Ἕλλησι. περὶ δὲ τῆς κατὰ τὸν
ἥλιον ἐκλείψεως ἀσθενεστάτας ἀποδείξεις φέροντες
οὐ τολμῶσι προλέγειν οὐδ’ ἀκριβῶς ὑπὲρ ταύτης
7 περιγράφειν τοὺς χρόνους. περὶ δὲ τῆς γῆς ίδιω-
τάτας ἀποφάσεις ποιοῦνται, λέγοντες ὑπάρχειν αὐ- 10 χ
τὴν σκαφοειδῆ καὶ κοίλην, καὶ πολλάς καὶ πιθανὰς 4
ἀποδείξεις εὐποροῦσι περί τε ταύτης καὶ περὶ τῶν
ἄλλων τῶν κατὰ τὸν κόσμον· ὑπὲρ ὧν τὰ κατὰ μέ-
ρος διεξιέναι τῆς ὑποκειμένης ἱστορίας ἀλλότριον
8 εἶναι νομίζομεν. ’τοῦτο μέντοι γε διαβεβαιώσαιτ’ 15
ἄν τις προσηκόντως ὅτι Χαλδαῖοι μεγίστην ἕξιν έν
ἀστρολογίᾳ τῶν ἁπάντων ἀνθρώπων ἔχουσι καὶ διότι
πλείστην ἐπιμέλειαν ἐποιήσαντο ταύτης τῆς θεω-
9 ρίας. περὶ δὲ τοῦ πλήθους τῶν ἐτῶν, ἐν οἷς φασι
τὴν θεωρίαν τῶν κατὰ τὸν κόσμον πεποιῆσθαι τὸ 20
σύστημα τῶν Χαλδαίων, οὐκ ἄν τις ῥᾳδίως πιστεύ-
σειεν· ἐτῶν γὰρ ἑπτα καὶ τετταράκοντα μυριάδας
καὶ τρεῖς ἐπὶ ταύταις χιλιάδας είς τὴν Ἀλεξάνδρου
διάβασιν γεγονέναι καταριθμοῦσιν, ἀφ’ ὅτου τὸ
παλαιὸν ἤρξαντο τῶν ἄστρων τὰς παρατηρήσεις 25
ποιεῖσθαι.
10 Καὶ περὶ μὲν Χαλδαίων ἀρκεσθησόμεθα τοῖς
ῥηθεῖσιν, ἵνα μὴ μακρότερον χάποπλανώμεθα τῆς

1 βραχύτητα II ἐλαχίστῳ] ὀλίγῳ Il 8 αὐτῆς OF
9 παραγράφειν libri, corr. Wess. 16 προσηκόντως om. D.

