IV 73. 74. 515

318 τοὺς πλείστους τῶν κατὰ τὴν Πελοπόννησον οἰκούν-
των προσηγάγετο, καὶ τὴν χώραν ἀφ’ ἑαυτοῦ Πελο-·
πόννησον προσηγόρευσεν.

Ἐπεὶ δὲ Πέλοπος ἐμνήσθημεν, ἀναγκαῖόν ἐστι 74
5 καὶ περὶ τοῦ πατρὸς αὐτοῦ Ταντάλου διελθεῖν, ἵνα
μηδὲν τῶν ἀκοῆς ἀξίων παραλίπωμεν. Τάνταλος
Διὸς μὲν ἦν υἱός, πλούτῳ δὲ καὶ δόξῃ διαφέρων
κατῴκει τῆς Ἀσίας περὶ τὴν νῦν ὀνομαζομένην
Παφλαγονίαν. διὰ δὲ τὴν ἀπὸ τοῦ πατρὸς Διὸς
10 εὐγένειαν, ὥς φασι, φίλος ἐγένετο τῶν θεῶν ἐπὶ

πλέον. ὕστερον δὲ τὴν εὐτυχίαν οὐ φέρων ἀνθρω- 2
πίνως, καὶ μετασχὼν κοινῆς τραπέζης καὶ πάσης
παρρησίας, ἀπήγγελλε τοῖς ἀνθρώποις τὰ παρὰ τοῖς
ἀθανάτοις ἀπόρρητα. δι’ ἣν αἰτίαν καὶ ζῶν ἐκο-
15 λάσθη καὶ τελευτήσας αἰωνίου κατὰ τοὺς μύθους
τιμωρίας ἠξιώθη, καταταχθεὶς είς τοὺς ἀσεβεῖς.

τούτου δ’ ἐγένετο Πέλοψ υίὸς καὶ Νιόβη θυγάτηρ· 3
αὕτη δ’ ἐγέννησεν υίοὺς ἑπτὰ καὶ θυγατέρας τὰς
ἴσας [εὐπρεπείᾳ διαφερούσας]. ἐπὶ δὲ τῷ πλήθει
20 τῶν τέκνων μέγα φρυαττομένη πλεονάκις ἐκαυχᾶτο
καὶ τῆς Λητοῦς ἑαυτὴν εὐτεκνοτέραν ἀπεφαίνετο.
εἶθ’ ἡ μὲν Λητὼ κατὰ τοὺς μύθους χολωσαμένη
προσέταξε τῷ μὲν Ἀπόλλωνι κατατοξεῦσαι τοὺς
υἱοὺς τῆς Νιόβης, τῇ δ’ Ἀρτέμιδι τὰς θυγατέρας.
25 τούτων δ’ ὑπακουσάντων τῇ μητρὶ καὶ κατὰ τὸν
αὐτὸν καιρὸν κατατοξευσάντων τὰ τέκνα τῆς Νιόβης,

4 ἐπειδὴ δὲ OF 6 παραλείπωμεν libri, corr. Bekker
7 μὲν Διὸς vulg. 16 καταχθεὶς libri, corr. Dind. 17
θυγάτηρ Νιόβη D 19 εὐπρεπείᾳ διαφερούσας om. D
20 μεγάλα D 25 κατα. ,ικα ρὸν om. D.

33*

