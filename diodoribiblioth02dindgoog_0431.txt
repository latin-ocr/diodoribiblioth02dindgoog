111 42. 43. 331 Α

τοὺς δ’ ἐκ τῆς πανηγύρεως ἐπανιόντας ἐνεδρεύσαν-
τες διέφθειραν, ἐρημώσαντες δὲ τὴν χώραν τῶν
οἰκητόρων κατεκληρούχησαν πεδία καρποφόρα καὶ
νομὰς τοῖς κτήνεσι δαψιλεῖς ἐκτρέφοντα. αὕτη δ’ 3

5 ἡ παράλιος λιμένας μὲν ὀλίγους ἔχει, διείληπται δ’

. ὄρεσι πυκνοῖς καὶ μεγάλοις, ἐξ ὧν παντοίας ποικι-
λίας χρωμάτων ἔχουσα θαυμαστὴν παρέχεται θέαν
τοῖς παραπλέουσι. παραπλεύσαντι δὲ ταύτην τὴν 4
χώραν ἐκδέχεται κόλπος Λαιανίτης, περιοικούμενος

10 πολλαῖς κώμαις Ἀράβων τῶν προσαγορευομένων
Ναβαταίων. οὗτοι δὲ πολλὴν μὲν τῆς παραλίου
νέμονται, οὐκ ὀλίγην δὲ καὶ τῆς εἰς μεσόγειον ἀνη-
κούσης χώρας, τόν τε λαὸν ἀμύθητον ἔχοντες καὶ
θρεμμάτων ἀγέλας ἀπίστους τοῖς πλήθεσιν. οἳ τὸ 5

15 μὲν παλαιὸν ἐξῆγον δικαιοσύνῃ χρώμενοι καὶ ταῖς
ἀπὸ τῶν θρεμμάτων τροφαῖς ἀρκούμενοι, ὕστερον
δὲ τῶν ἀπὸ τῆς Ἀλεξανδρείας βασιλέων πλωτὸν τοῖς
ἐμπόροις ποιησάντων τὸν πόρον τοῖς τε ναυαγοῦσιν

. ἐπετίθεντο καὶ λῃστρικὰ σκάφη κατασκευάζοντες ἐλῄ-

20 στευον τοὺς πλέοντας, μιμούμενοι τὰς ἀγριότητας
καὶ παρανομίας τῶν ἐν τῷ Πόντῳ Ταύρων· μετὰ δὲ
ταῦτα ληφθέντες ὑπὸ τετρηρικῶν σκαφῶν πελάγιοι
προσηκόντως ἐκολάσθησαν. μετὰ δὲ τούτους τοὺς 6
τόπους ὑπάρχει χώρα πεδιὰς κατάρρυτος, ἐκτρέφουσα
διὰ τὰς πάντῃ διαρρεούσας πηγὰς ἄγρωστιν καὶ

25 μηδίκην, ἔτι δὲ λωτὸν ἀνδρομήκη. διὰ δὲ τὸ πλῆ-
θος καὶ τὴν ἀρετὴν τῆς νομῆς Οὐ μόνον κτηνῶν

6 ποικηλίας D, ὠφελείας ΙΙ 9 Λαιανίτης Agath]
λαινίτης D, ’λαιρίτης F, ἀλαινίτης G 15 διῆγον Cobet,
διεξῆγον malim.

